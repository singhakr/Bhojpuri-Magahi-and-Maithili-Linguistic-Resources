 भक्तिभावसँ तकर स्थापना कयल गेल ।
ताहि दिनसँ गाममे पूर्वहुँसँ बेसी उत्साहक संचार होमय लागल ।
परवर्ती कालमे अर्थात उन्नीसम-बीसम शताब्दीमे एहि गाममे गज-अश्वक व्यापार प्रारम्भ भेल तँ एहि गामक जमीन्दारलोकनि दुर्गा पूजाक अवसरपर बेल नौती ओ बेल तोड़ी अश्व-गजकेँ सजाकेँ एक टा महिमामय , बैभवमय वातावरणमे भगवतीक आराधना करथि ।
किछु रूपान्तरित रूपेँ एखनहुँ ओ भक्तिभाव एहि ग्रामवासीक मध्य देखल जाइत अछि ।
एखनहु स्व बलभद्र ठाकुरक सन्ततिलोकनि समस्त गामक सहयोग पाबि एहि पूजाकेँ सोत्साह सम्पन्न करैत छथि भक्तिभावसँ ।
एहि गामक अति प्राचीन घर पनिचोभ झौवा परिवार एक अप्रतिम विद्वान , राजनेता , कुशल वक्ता , सामाजिक संगठनकर्त्ता ओ स्वतंत्र भारतवर्षक बिहार राज्यक विधान सभा हेतु एक यशस्वी विधायक पं॰ पुण्यानन्द झाक रूपमे प्रदान कयलक जे ईमानदारीक हेतु सतत् एक मापदण्ड बनल रहताह ।
हुनकहि वंशक सकल मोहन झा जे प्रतिभासँ दैदीप्यमान कयलन्हि जहानपुर गामकेँ परन्तु देवात् अल्पायु भेलाह ।
पं पुण्यानन्द झा प्राचीन पूर्णिया जिलाक प्रथमतः स्नातकोत्तर शिक्षा प्राप्तकर्त्तामेसँ एक छलाह ।
हुनक साहित्यिक अवदान मैथिली साहित्यकार समाजक हेतु विशिष्ट चर्चाक विषय रहल अछि ।
जमीन्दारी प्रथाक कालमे जे थोड़-बहुत ब्राह्मण जमीन्दार एहि क्षेत्रमे छलाह ताहिमे स्वगिरानन्द ठाकुर अत्यन्त न्यायनिष्ठ , समाज हितैषी ओ पुरुष पुंगव सिद्ध भेलाह ।
गामक मर्यादा ओ भरि गामक शुभेच्छामे अपन समस्त जीवन बिताओल ।
अपन कुटुम्बक संग-संग भरिगामक कुटुम्बकेँ अपनहि कुटुम्ब बुझि सत्कार करथि ।
स्व गिरानन्द ठाकुर अंग्रेजी , फारसीक कुशल ज्ञाता छलाह ।
एहि गामक दरिहरा रतौली मूलक राशमोहन झा ऑनरेरी मजिस्ट्रेट भेलाह ।
ओ अपन उदारता एवं सरलताक हेतु चिरस्मरणीय रहताह ।
एहि परोपट्टामे जतेक स्वतंत्रता सेनानी भेलाह ताहिमे सबसँ अधिक जहानपुर गामक सपूत राष्ट्रक हेतु अपन जीवन समर्पित कयलन्हि ताहिमे अग्रगण्य छलाह स्व पं बलभद्र ठाकुर , स्व पं रामसुन्दर ठाकुर , स्वपं सुरेन्द्र मोहन ठाकुर , स्व पं गोखूलानन्द ठाकुर एवं स्व पं सूर्यमोहन ठाकुर हिनकालोकनिक अवदानकेँ श्रीपुर परगन्ना कोना बिसरि सकत ।
एहि गामक स्व शिवनारायण ठाकुर ( भूपू मुखिया ) , स्व पंविनेशदत्त ठाकुर ( संगीत मर्मज्ञ ) , स्व ब्रजनन्दन ठाकुर ( सरपंच ) , स्व हरिनन्दन ठाकुर ( समयोचित वार्त्ताक धनी ) , स्व शिवशंकर झा ( युनियन बोर्डक अध्यक्ष ) , स्व देवनारायण झा ( प्राकृतिक चिकित्साक पक्षधर ) एहि तरहेँ अनेक स्वनामधन्य नागरिक भेलाह जे जहानपुरक श्रीवृद्धि कयलन्हि ।
ओ गामक यशोगाथा चहुँदिश पहुँचाओल ।
सम्प्रति एहि गामक नवयुवक देश-देशान्तरमे पसरि गामक प्रतिष्ठाक चिन्ता करैत छथि ।
ओ गामकेँ एकताक सूत्रमे बन्हने छथि ।
जे हृदयकेँ आह्लादित करैत अछि ।
सेवा निवृत दीर्घकालीन मुखिया सिंहौलि माण्डर मूलक श्रोत्रिय वंशावतंश श्रीयुत् हरिश्चन्द्र झा , प्रसिद्ध बेचन झाक पंचायतक राजनैतिक विकाशक चेतना जागृत करबाक सतत चेष्टा ओ समाजक निःस्वार्थ सेवा सरिपहुँ हुनका नेता बनबैत अछि ।
एखनहु श्री बेचन बाबू गामक विकासक चेष्टामे निमग्न रहैत छथि ।
श्रीयुत पोलो झाक ग्रामक विकाशमे चिरस्मरणीय योगदान श्रीयुत् वासुकीनाथ ठाकुरक ( राष्ट्रपति पुरस्कार प्राप्त ) अवदात अध्यापकीय योगदान ।
अन्ततः चि श्रीयुत् अविनाश प्र गुड्डू ओ प्रभाकर ठाकुरक युवा नेतृत्व गामक विकाशमे अद्वितीय योगदान श्लाघनीय अछि ।
एहि श्रीपुर प्रगन्नाक एक टा छोट-छीन गाम चोपड़ा बखारी ।
ई गाम सय वर्ष पूर्व जतेक बृहत छल ततेक आइ नहि अछि ।
लेकिन सभ सुसंस्कृत अतिथिप्रेमी पूर्वहुँमे एहि गामक खण्डवला बेहट मूल परिवार जे तिरहुतसँ पद्मपुर कटिहार बसल छलाह ।
विद्वानक वंश मानल जाइत अछि आ एखनहुँ शिक्षाक प्रति मात्र झुकाव ।
एहि ठाम महादेव दिग्धी , असुरा , तुलसिया , अन्धासूर इत्यादि गाँव अछि ।
जाहिमे असुरा सभसँ बेसी पुरान ओ सघन आबादी बाला क्षेत्र परन्तु कनकई नदीसँ आक्रान्त ।
एहि ठाम पूर्णिया जिलाक पूर्वोत्तर भूभाग जे परगन्ना आसजा ( आसंगा शुद्धरूप शब्दकोषीय अर्थ जतऽ लोक अनुरक्त भऽ जाय , नीक साहचर्य पाबय , संयोग सम्मिलनक अवसर प्राप्त होय , बन्हा कऽ रहि जाय , चिपकि जाय , अनुरागाधिक्य होय इत्यादि ) परगन्ना अछि जाहिमे बेगमपुर , एकम्बा , विष्णपुर , असर्ना , सकमा , भवानीपुर ओ उफरौल ग्राम अछि ताहिमे विष्णुपुर ग्राम सर्वोत्तम - एहि गाममे मूलतः दू मूलक ब्राह्मण छथि - हरिअम्ब अहिल आ खौआड़े कुरमा ।
खौआड़े कुरमा मूलक राजबनैलीक मित्रनाथ झा फारसीवेत्ता , तहसीलदार ओ परम पुरुषार्थी व्यक्तित्व बाला छलाह ।
एखनहुँ हिनकर सन्ततिलोकनि नीक सामाजिक सरोकार बाला आ संस्कृति पोषक छथि ।
वर्त्तमानमे एहि वंशक नवयुवक सब उत्तम शिक्षा पाबि नीक-नीक पद प्राप्त कयने छथि ओ संस्कृति रक्षामे उत्साहपूर्वक सहयोग करैत छथि ।
श्री नवीन बाबू समाजक सभसँ पैघ हितैषी ।
हरिअम्ब आहिल मूलक झुकाव बीसम शताब्दीमे शिक्षक प्रति अभूतपूर्व रूपेँ बढ़लन्हि ।
लाल मिश्रक चारि पुत्रमे सर्वश्रेष्ठ श्रीमान् सदावर्ती गुणानन्द , पुनानन्द , तीर्थानन्द ओ गजानन्द मिश्र परिवारक प्रतिष्ठा बढ़ौलैन्हि ।
गुणानन्द मिश्र समाज हितैषिताक संगे आधुनिक शिक्षाक प्रचार-प्रसार हेतु विभिन्न विद्यालयक स्थापना कयलन्हि ओ विपत्कालमे समाजक सहयोग कयलन्हि ।
हिनक पुत्रद्वय श्री नागेश्वर मिश्र ( एमए ) ओ प्रो डॉ लक्ष्मीश्वर मिश्र ( सेवा निवृत उपाचार्य ) सदाशयताक उच्च मापदण्ड बनौने छथि ।
स्व पं तीर्थानन्द मिश्रक ज्येष्ठ पुत्र योग्यतम विद्वान पूर्णिया महाविद्यालयक स्थापना कयनिहार , प्राचार्य , मिथिला विश्वविद्यालय , दरभंगाक संस्थापक कुलपति अत्युच्च कोटिक शोधपरक लेखक आ बिहार सरकारक आर्थिक सलाहकार भेलाह ।
पूर्णिया परिसरक आर्थिक इतिहासक मूल गवेषक छलाह ।
हिनक ज्येष्ठ पुत्र डॉप्रो रत्नेश्वर मिश्र अपन विद्वतामे अपन पिताक मान रखनिहार छथि ।
दीर्घकाल धरि मिथिला विश्वविद्यालय , दरभंगाक स्नातकोत्तर इतिहास विभागक प्रधान रहलाह ।
परंच सम्प्रतिक सरकारक संकीर्ण विचारक कारणेँ उच्च पद नहि पाबि सकलाह ।
एखनहुँ भारतक इतिहासकारक मध्य अग्रगण्य विद्वान मानल जाइत छथि ।
भारतीय इतिहास काँग्रेसक सम्मानित सदस्य ।
हवेली ( नशिरा परगन्ना ) हवेली प्रगन्नाक ब्राह्मण जे सांस्कृतिक रूपेँ नशिराक ( नेति शिरा अर्थात् जिनकासँ श्रेष्ठ दोसर नहि हो ) ब्राह्मण सम्मानपूर्वक कहल जाइत छलाह से सभ बड़ सूक्ष्म आचार-विचार बाला ।
एहि क्षेत्रमे श्रोत्रिय ब्राह्मणलोकनि दीर्घकाल धरि वास कयलन्हि ।
सुरगन लोआम राजवंशक छत्रछाया पाबि ।
कालान्तरमे श्रोत्रियलोकनि खण्डवला वंशक शासक महाराज माधव सिंहक शासनकालक समयसँ ( ईस्वीक उपरान्त ) तिरहुत आपस होबऽ लगलाह ।
परंच नशिराक गरिमा बनल रहल ।
मध्यकालमे जे ब्राह्मण मिथिलासँ बंगालक प्रवासपर छलाह ताहिमे किछु परिवार बंगालमे बेर-बेर पड़ऽ बाला अकाल ओ दुर्भिक्षक कारणेँ नशिरा आबि बसलाह ।
एहिमे एक टा वैयाकरणीय वंश अछि गंगोलीवार दिगौन मूलक राय परिवार ।
एहि राय आस्पदक ( उपाधि ) इतिहास थीक बंगाल प्रवास ।
सम्प्रति एहि वंशक लोक अरिहाना ( सोनाली – कटिहार )मे रहल छथि ।
शिक्षाक प्रति झुकाव वो मानवीय सदाशयतासँ परिपूर्ण कुल अछि ई राय परिवार ।
परन्तु वर्तमानमे नशिरा परगन्नाक अधिकांश गाम सुप्त बुझा रहल अछि ।
सौरिया , कालसर , पद्मपुर , भारीडीह , बभनगाम आदि गाम लुप्त भऽ गेल ।
सौरिया जे सुरगन लोआम राजवंशक राजधानी छल तकर आब ब्राह्मण गामक रूपमे चर्चो नहि अछि ।
सौरिया आ ऋगा नदीक कछेरपर भारीडीहमे एकहिँ रूपक प्राचीन शिव मन्दिर अछि ।
सोलहमसँ अठारहम शताब्दी धरि जे यावनी अत्याचारसँ पीड़ित समाज छल अपन समक्ष मन्दिर ओ देवमूर्तिक भंजन देख रहल छल प्रतिकार करबाक कोनहु टा मार्ग दृष्टिगोचर नहि होइत छलैक ।
तखन सनातन प्रेमी लोक निर्गूण पंथ अपनओलक ताहिमे नाथ सम्प्रदायक चलन बढ़लैक ।
ओलोकनि निर्गुण गबैत टोलीक-टोली मिथिलासँ बंगाल प्रवासपर जाय लगलाह नशिरा प्रगन्नाक अनेक ग्राम कदवा , भड़री , गोपीनगर इत्यादि तकर साक्ष्य अछि ।
भड़रीसँ पूब दिश गोपीनगर गामक सन्निकटहिं मानीकनाथ नदी प्रकट भेल छलीह ।
एहि गामक दुर्दांन्त जमीन्दारक विनाशक हेतु ।
एहि जमीन्दार वंशक नाश कऽ ओ नदी विलुप्त भेलीह आ गाम श्रापित भेल ।
एहि प्रकारक अनेक सत्य घटनाक कथा एहि क्षेत्रमे सुनल जाइत अछि ।
मैथिली भाषाक प्रथम शब्दकोषक रचनाकार ज्योतिरीश्वर ठाकुर नशिरहि बसैत छलाह ।
धर्मपुर ( धरमपुर ) परगन्ना : पूर्णिया , अररिया ओ कटिहार जिलाक पश्चिमी भाग धरमपुर प्रान्त वा परगन्ना बुझल जाइत अछि ।
मध्यकालमे एहि क्षेत्रपर खण्डवला मूलक मिथिलेश ओ सुरगन लोआम मूलक पहुँसराधीस पूर्णियाक राजाक शासन छल ।
मिथिलेश राजा राघव सिंहक समयमे हुनकहि राजस्व अधिकारी वीरू कुरमी अपन एक टा किला बनओलक वीरनगर किला आओर राजकेँ राजस्व पठओनाई बन्द कऽ देलक ।
ओकरा विरूद्ध सेना पठाओल गेल ।
ओहि युद्धमे वीरूक बेटा मारल गेल आ स्वयं वीरू पराजित भेल ।
ओकरा संबंधमे एक टा कहावत एहि क्षेत्रमे प्रचलित अछि जे निम्नांकित अछि - "वीरनगर वीर शाहक बसै कौशिका तीर ।
का पति राखे कौशिका का राखे रघुवीर ।
"तत्कालीन पूर्णियाक कलक्टर बुकाननक पूर्णिया रिपोर्टमे वर्णित अछि जे वीरूक धृष्टतापूर्ण क्रिया-कलापक समाचार सुनि सरमस्त अलीखाँक सेनापतित्वमे दिल्लीसँ सेना पठाओल गेल ।
कौशीकीक तटपर युद्ध भेल ।
पहिल बेर तँ सेना हारल मुदा दोसर प्रयासमे महाराज दरभंगा राघव सिंहक मदतिसँ वीरू पराजित भेल ।
महाराज राघव सिंहक नेतृत्व समस्त धर्मपुर परगन्नापर भेलन्हि परंच बादमे नाथपुर ओ गोराढ़ी तालुका हुनकासँ लऽ पूर्णियाक सुरगन लोआम वंशक राजाक अधीन कऽ देल गेल ।
एहि क्षेत्रमे बनमनखीसँ सटले पश्चिममे जानकीनगर परिसरमे महन्थ रामदाशक आध्यात्मिक शासन छल , जे बड़ प्रखर ओ सनातनक रक्षक छलाह ।
ओ यवनक विरूद्ध सनतान प्रेमीमे उत्साह भरैत छलाह ।
सिद्ध साधनाक बलेँ ओ सिंहक सवारी करैत दूरस्थ प्रान्त धरि यात्रा करथि ।
म्लेच्छ यवनक प्रताड़नासँ ओ सनातन प्रेमीक उद्धार करैत छलाह ।
हुनक शिष्य परम्परामे महन्थ राघवदास सेहो प्रशस्त ओ उल्लेखनीय व्यक्तित्व भेलाह ।
एहि धर्मपुर प्रगन्नाक रशाढ़ ग्राम अपन आढ़्यताक हेतु प्रशस्त छल ।
काशीसँ शिक्षा प्राप्त विद्वान एहि ठाम आबि शास्त्रार्थ करथि ओ सम्मान पाबथि ।
एहिमे ममउ हरिश्वर मिश्र सर्वोपरि छलाह ।
एहि परिसरमे धमदाहा ( धर्मडीहा ) ग्राम अत्यन्त उच्च कोटिक विद्वत सन्तति पाबि आह्लादित छल ।
एहिमे ममउ चित्रपति झा , ममउ श्याम सुन्दर ठाकुर सारस्वत परम्पराक ध्वजवाहक छलाह ।
परन्तु एक पंजीकारक रूपमे दायित्व निर्वहन करैत हमर अपन मत एहि क्षेत्रक प्रति निराशाजनक बनल अछि ।
ई क्षेत्र एखन संस्कृति विमुख भऽ रहल अछि ।
येन-केन प्रकारेण अर्थोपार्जनक अतिरिक्त आओर कोनो गतिविधिक उच्च संस्कृतिक वाहकक रूपमे दृष्टिगोचर नहि भऽ रहल अछि ।
निष्कर्षतः कहि सकैत छी जे पूर्वक गरिमाक क्षरण भऽ रहल अछि ।
ईश्वरसँ प्रार्थना जे एहि परिसरमे बसऽ बाला नागरिक अपन पूर्व गौरवपूर्ण इतिहासक रक्षा करथि ।
धर्मपुर प्रान्त मूलतः विष्णुक उपसनाक क्षेत्र रहल अछि तैँ एहि प्रान्तमे नृसिंह , राम ठाकुर , कृष्णक स्थानक अधिकता अछि ।
अस्तु , भगवान विष्णु एहि क्षेत्रक धार्मिक भावनाक विकास करथु से एहि रूपक प्रार्थना हम पंजीकार विद्यानन्द प्रसिद्ध मोहनजी करबद्ध भऽ ईश्वरसँ कऽ रहल छियन्हि ।
अन्ततः सभसँ आवश्यक वार्ताक उल्लेख परमावश्यक अछि जे एहि आनुवंशिक इतिहासक सार्वजनकी करणक सभ टा श्रेय छन्हि मेहथ झंझारपुर वासी सम्प्रति वसन्त कुंज दिल्ली वासी पनिचोभ बीरपुर वंशावतंस अभियंता स्व कृपानन्द ठाकुरक सुपुत्र भगीरथावतार श्रीयुत गजेन्द्र ठाकुर जीक ।
श्री गजेन्द्र बाबू अपन अद्वितीय इच्छाशक्ति , कर्मनिष्ठा ओ मिथिलाक संस्कृति ओ इतिहास रक्षणक गुरूत्तर दायित्वकेँ सोत्साह ग्रहण करैत अपन सर्वस्व झोंकि एहि मिथिलाक गौरवपूर्ण इतिहासकेँ संसारक समक्ष प्रस्तुत कऽ रहल छथि ।
इुनकहिँ सत्प्रेरण ओ सहलेखकीय प्रयाससँ मैथिल ब्राह्मण समाजक समक्ष प्रस्तुत भऽ रहल अछि ई जीनोम मैपिंगक ( मिथिलाक पंजी प्रबंध ) द्वितीय भाग ।
पारिभाषिक शब्दावली एहि पुस्तकक पाठकक सुविधार्थ किछु दिशानिर्देश : आनुवंशिक इतिहास लिखबाक जे पुरान परिपाटी अछि ताहिॉसँ इतर ढ़ंगे पुस्तक लिखब दुरूह छल तैँ , बिनु परम्परा भंग कयने पुस्तकक लिप्यंतरण ओ संवर्द्धन कयल ।
सामान्य जन जे पंजी शास्त्रसँ अनभिज्ञ छथि तनिका एहि पुस्तकसँ अपन-अपन वंशक ज्ञान प्राप्त होइन्ह ताहि हेतु व्याख्या प्रस्तुत कऽ रहल छी - सं वा सँ ( संभूत ) अर्थात् प्रथमतः कोनहुँ वंशक सभसँ प्राचीन गाम जे मूल कहौलक ।
वाक्यमे जाहि शब्दक आगाँ सँ वा सं भेटत ओ शब्द मूल थीक ।
मूलक दूखण्ड अछि - मूल ओ मूलग्राम ।
यथा - सोदरपुर सरिसव , दरिहरा राजनपुरा , माण्डर या मड़रै सिंहौलि , खण्डवला या खड़ौरे एकमा पण्डुए महिन्द्रपुर , नरौने वा नरउनय शक्तिरायपुर ।
एहि सबमे क्रमशः सोदरपुर , दरिहरा , माण्डर वा मड़रै , खण्डवला वा खड़ौरे , पण्डुए नरौने मूल भेल आओर सरिसव , राजनपुरा , सिंहौली , एकमा , महिन्द्रपुर , शक्तिरायपुर मूलग्राम थिक ।
परन्तु जतय कतहुँ सरिसवे खांगुड़ भेटत ओहि ठाम सरिसवे मूल कहाओत आओर खांगुड़ वा छादन , सकरी मूलग्राम कहाओत सरिसव मूलक हेतु ।
एहिना सभ मूलक संग बुझवाक थिक ।
पंजीकारलोकनि अपन पुस्तकमे मूलग्राम पूर्वहि लिखैत छथि आओर मूल बादमे जखन कि बाँकी लोक मूल पहिने बजैत छथि आ मूलग्राम बादमे एहिमे कोनो दोष नहि ।
एहि पुस्तकमे दुनु तरहक प्रयोग भेटत ।
वाक्य व्याख्या : उदाहरण स्वरूप आसंगा ( आसजा ) प्रान्तक हरिअम्ब आहिल मूलक एक वंश विष्णुपुर गाममे बसैत छथि ।
एहिमे चर्चामे आयल अछि जे मिश्र लाल प्र डोमन सुता गुणानन्द , तीर्थानन्द , पुनानन्द , गजानन्दाः लोहना सकराढ़ीसँ जुड़ाओन सुत दयानाथ दौ सरिसव सोदरपुरसँ दयानन्द दु दौ ।
यज्ञवती पुत्र सुताच ।
आउ , एकर व्याख्या देखी - हरिअम्ब मूल थिक , आहिल मूलग्राम , लाल मिश्र एहि हरिअम्ब आहिल मूलक एक व्यक्ति जे डोमन मिश्रसँ लोकमे प्रसिद्ध छलाह तैँ हेतु लाल प्र ( प्रसिद्ध ) डोमन लिखल गेल ।
प्रप्रसिद्धताक द्योतक थिक ।
लाल प्र डोमनकेँ चारि बालक ( पुत्र ) तैँ ' सुता ' लिखल अछि , एक पुत्र रहने ' सुत ' , दूई पुत्र रहने ' सुतौ ' आ तीन वा तीनसँ अधिकमे ' सुता ' ।
अस्तु एतऽ लाल सुता लिखल आगाँ चारू पुत्रक नाम अछि ।
ताहिसँ आगाँ लिखल अछि ।
लोहना सकराढ़ीसँ अर्थात् लोहना मूलग्राम भेल ओ सकराढ़ी ( सकड़िवाड़ ) मूल थिक ।
एहि मूलक जुड़ाओन झाक बालक दयानाथ झाक पुत्रीमे लाल प्र डोमनक विवाह अस्तु हुनक चारू बालक दयानाथ झाक दौहित्र ( नाती ) भेलाह तैँ दौ ।
दौहित्रक संक्षिप्त रूप लिखल अछि ।
ताहिसँ आँगा लिखल अछि सरिसव सोदरपुरसँ श्यामनाथ ' दु दौ ' ।
अर्थात् श्यामनाथक पुत्रीमे दयानाथक विवाह अस्तु बुझबाक थिक जे श्यामनाथक दौहित्रीमे लाल मिश्रक विवाह तनिक पुत्र चारू भाय अर्थात् दौहित्री पुत्र तैँ श्यामनाथक आगाँ ' दु दौ ' लिखल भेटत ।
आगाँ बढ़ी -यज्ञवती लाल मिश्रक धर्मपत्नी छलखिन्ह तैँ लिखल जे यज्ञवती पुत्र अर्थात् गुणानन्दादि चारि भाय ।
सुताच अर्थात् यज्ञवतीक पुत्री परंच हुनका पुत्री नहि छलखिन्ह तैँ सुताक आगाँ किछु नहि लिखल अछि ।
द्रष्टव्य – अपवाद : कतहुँ-कतहुँ सुताक आगाँ नाम नहि अर्थात् सुताक रूप जे नाम अछि तनिका बालक नहि ।
अर्थात् जनिका एकहुँ टा पुत्र नहि ततहुँ सुता लिखल जाइत अछि ।
आब आगाँ बढ़ी : श्रीमान् गुणानन्द सुतौ नागेश्वर लक्ष्मीश्वरौ मल्हनी देशे परशरमा वासी सरिसव सोदरपुरसँ डोमन सुत दामोदर दौ सतौली सतलखासँ रघुनाथ दु दौ ।
सुताच गंगा कौशिल्या यमनिकाकेँ ।
एहि ठाम गुणानन्द मिश्रक धर्मपत्नीक नाम नहि लिखल अछि ।
परंच सुताच अर्थात् हुनक तीन टा पुत्रीक नाम अछि आओर हुनकालोकनिक विवाहक उल्लेख अछि जे आद्या नाहर वासी नरसाम बलियाससँ अनन्त सुत परमानन्द पत्नी ।
ए सुतौ मनबोध भगवानदेवौ ।
एहिठाम ' आद्या ' क अर्थ थीक प्रथम पुत्री गंगा जनिक विवाह नाहर गामक बलियास मूलक नरसाम मूलग्रामक अनन्तक पुत्र परमानन्दसँ जाहि परमानन्दक दु बालक मनबोध ओ भगवानदेव एहि तरहेँ बाँकी पुत्रीकेँ विवाहक उल्लेख अछि ।
आगाँ बढ़ैत छी : श्रीमान् नागेश्वर सुत प्रदीप कुमार प्र मोहनजी सुखेत खौआलसँ पिलखवाड़ ( तिरहुत ) वासी ममउ चुम्बे सुत पिताम्बर दौ भट्टसिम्मरि वासी नगवाड़ घोसोतसँ गुंजेश्वर दु दौ ।
पन्ना पुत्र सुतेच बच्चू दाय ।
एहिमे श्री नागेश्वर ( एमए , प्रधानाध्यापक उच्च विद्यालय ) क पुत्र भेलखिन्ह प्रदीप कुमार प्र मोहनजी ओ पत्नी भेलखिन्ह पन्ना दाय जे तिरहुत प्रान्तक खौआल सुखेत मूलक महामहोपाध्याय चुम्बे झाक पौत्री ओ पिताम्बर झाक पुत्री छलीह आ भट्टसिम्मरि गामक घुसौत मूलक नगवाड़ मूलग्रामक गुंजेश्वर ठाकुरक दौहित्री ( नतिनी ) छलीह ।
हमरा बुझने एतेक व्याख्या पर्याप्त अछि उपरोक्त वाक्यक ।
कोनहुँ-कोनहुँ मूलमे एकनामा वंशावली लिखल अछि कतिपय कारणसँ ।
 ' आद्या 'क अर्थ प्रथम , ' अपरा 'क अर्थ तकर बादक ई क्रम सन्तानक उल्लेख समाप्ति धरि चलत ।
किछु ठाम अपरा नहि लिखि नामहि लिखल अछि ।
उपाधि सभक चर्चा सेहो आयल अछि एहिमे ममउ अर्थात् महामहोपाध्याय ।
सदु उ सदुपाध्याय , वैया अर्थात् पाणिनीय व्याकरणक विद्वान वैयाकरण , ज्यो अर्थात् ज्योतिर्विद ज्योतिषशास्त्रक विद्वान एहि तरहेँ आगमाचार्यक अर्थात् तंत्र विद्याक श्रेष्ठ ज्ञाता , तर्क पंचानन अर्थात् तर्कशास्त्रक समस्त आयामक ज्ञाता इत्यादि एहि तरहेँ बहुत रास राजकीय पदक सूचक शब्दावली अर्थात शान्ति विग्रहिक , पार्णागारिक , वार्तिक नैवन्धिक , महामहत्तक , सप्रक्रय महासामन्ताधिपति , भाण्डागारिक , स्थानान्तरिक , मुद्राहस्तक , राजवल्लभ , धर्माध्यक्षक , धर्माधिकरणिक , प्रतिहस्त , करियादार इत्यादि व्यवहारमे आयल अछि पाँजिक पुस्तकमे से सभ टा अनुसंधानक विषय थिक ।
कोनहुँ व्यक्तिक एकाधिक विवाह रहला सन्ताँ प्रथम विवाहक उल्लेखनोपरान्त द्वितीय विवाहक उल्लेखमे व्यक्तिक नामक पूर्व सेहो अपरा लिखल भेटत - तात्पर्य हुनक दोसर वा तेसर विवाह ।
धरमपुर , श्रीपुर , नशिरा ( हवेली ) , आसंगा ( आसजा ) , सुलतानपुर , सूर्यापुर , मल्हनी , निशंखुड़ ( निशंकपुर ) , हराउत , छई , कवखण्ड , काकयोनि इत्यादि परगन्नाक उल्लेख भौगोलिक दृष्टिसँ कयल गेल अछि जे कोन गाम , कोन क्षेत्रमे अवस्थित अछि ।
ई परगन्ना सभ देशक आजादीक पूर्व देशक नामसँ सेहो बुझल जाइत छल ।
तैँ धरमपुर देशे सुलतानपुर देशे पुस्तकमे लिखल भेटत ।
पंजी प्रबंधक पृष्ठभूमि आर्यावर्त्तक ( आदर देवाक योग्य ) सर्वोत्कृष्ट स्वरूप मिथिला अपन निस्तुकी वा ठोस ; ब्वदपितउ वत वसपकद्ध विचारक हेतु दुनियाँ भरिमे सुख्यात रहल अछि ।
एहि ठामक जीवन दर्शन धर्मप्राण लोकक हेतु मार्गदर्शक सिद्ध होयत आयल अछि ।
गूढ़ धर्मशास्त्रीय वचनक व्याख्याक हेतु मिथिलाक व्यवहार प्रमाण बनल - धर्मस्य निर्णयो ज्ञेयो मिथिलाव्यवहारतः ।
समस्त शास्त्रीय परम्पराक पालन समयानुसार संस्कारित कऽ संशोधित ओ संवर्द्धित कऽ मिथिला भारतीय सनातन धर्मी समाजकेँ युगोचित मार्गदर्शन करवामे समर्थ रहल अछि ।
मानव जीवनक विकास यात्रामे पुंसवन संस्कारसँ लऽकेँ मृत्योपरान्त सम्पादित संस्कार सभपर सनातन धर्मग्रन्थ ओ स्मृतिग्रन्थादि सभमे जे निर्देश प्राप्त अछि ताहिमे मिथिलाक विद्वानक अद्वितीय योगदान अछि ।
सर्वोपरि विवाहक प्रसंगमे कियाक तँ विवाह आओर परिवार , मानव जातिमे आत्म संरक्षण , वंशवृद्धि आओर जातीय जीवनक निरंतरताकेँ सुरक्षित रखबाक सर्वप्रमुख साधन थीक ।
अनित्य मनुष्य एहि माध्यमे अमरता प्राप्त करैछ ।
ब्रह्मपुराणमे कहल गेल अछि - "अमृते नामरा देवाः पुत्रेण ब्राह्मणादयः ब्रह्मपु / , ऋग्वेदमे पुत्र द्वारा अमृतत्व प्राप्तिक उल्लेख अछि -प्रजाभिरग्ने अमृतत्वश्याम - मितै सं - --- इत्यादि ।
विवाहक माध्यमे मनुष्य सन्तान प्राप्त कऽकेँ अपनाकेँ विस्तारित करैत अछि ओ संगहिँ अमरता सेहो ।
एहि हेतुएँ संस्कृतमे बच्चाकेँ संतति , सन्तान , तनय इत्यादि कहल जाइत अछि ।
ई सभ टा शब्द विस्तारवाची तनु धातुसँ बनल अछि ।
सन्तानक रूपमे पिताक पुनर्जन्म होइत छैक ।
एक दिस जँ मनुष्यकेँ अवश्यम्भावी मृत्युक दुख छैक तँ दोसर दिस इहो सन्तोष रहैत छैक जे सन्तान द्वारा ओ अनन्त काल धरि जीवित रहत ।
एहि हेतुएँ विवाहकेँ समाजक केन्द्रीय सत्ता मानल गेल छैक ।
अस्तु , एतेक जे महत्वपूर्ण कार्य विवाह , जाहिपर श्रृष्टि टिकल अछि से कोन रूपेँ कयल जाय , कोन कन्यासँ विवाह कऽ सन्तान प्राप्त करी , ताहिपर याज्ञवल्क्यादि ऋषिगण जे अपन मिमांशा विभिन्न स्मृति ग्रन्थ सभमे प्रस्तुत कयने छथि तकर सर्वतोभावेन पालन मिथिलहि टामे संभव भऽ सकल अछि ।
विवाहक प्रसंग ऋषिलोकनिक द्वारा देल गेल निषेध-विधेय वचन अछि से निम्नोक्त अछि –( ) वर-कन्या स्वजाति होय () समान गोत्र ओ प्रवरक नहि हो () कन्या जाहि-जाहि पूर्वजसँ छठम स्थान धरि हो से वरक पितृ पक्षक सपिण्ड नहि होय ततःपर कन्या जाहि-जाहि पूर्वजसँ पाँचम स्थान धरि होय से वरक मातृ पक्षक सपिण्ड नहि होय अर्थात् असपिण्डा कन्यासँ विवाह करी सपिण्डताक परिधि निर्धारित अछि ।
"पंचमात् सप्तमात् उर्ध्वं मातृतः पितृतस्तथा सपिण्डता निवर्त्तेत सर्ववर्णेष्वयं विधि " ।
एकरा दोसर रूपेँ बुझक होय तँ निम्नोक्त व्याख्या देखू - मातृतः पंचमी त्यक्त्वा पितृतः सप्तमी भजेत् ( पूर्वकालमे त्यजेत् ) ।
वरक दू टा कुल होइत अछि पितृकुल ओ मातृकुल ।
पिता - पितामहादिक पितृकुल ओ मातृकुल वरक हेतु पितृकुल भेल - एहिमे जँ कोनो पितृपक्षक सपिण्ड पूर्वजसँ कन्या छठम स्थान धरिक अभ्यन्तर छथि वा मातृपक्षक सपिण्ड पूर्वजसँ कन्या पाँचम स्थान धरिक अभ्यन्तर छथि तँ ओहि कन्यासँ वरक वैवाहिक अधिकार नहि ।
मूलार्थ अछि सपिण्डता निवृति - असपिण्डाकन्या विवाहार्थ अनुमोदित कयल गेल छथि ।
सपिण्डताक सीमा स्मृतिसँ निर्धारित कयल गेल अछि ।
वरक पितृ पक्षमे सात पीढ़ी धरि एकर अतिरिक्त आन कोनो दोसर प्रकारक सपिण्डताक चर्चा स्मृति ग्रन्थादिमे नहि अछि ।
( ) कन्या-वरक कठमामक (विमाता अर्थात् सतमाय ) सन्तान नहि होय ।
( )वरक मातामह आ पितामहक सन्तान कन्या नहि होय ( ) ज्येष्ठकेँ अविवाहित रहलापर विवाह नहि करबाक घोषणाक बादे छोटक विवाह होय ( ) जीवित पत्नीक सहोदर बहिनसँ विवाह नहि होय ।
जीव विज्ञानक गुणसूत्रक ; ब्तवउवेवउेद्ध सिद्धान्त आ धर्मशास्त्रक सपिण्डतामे एहि सन्दर्भमे एकवाक्यता अछि ।
अस्तु , विवाहक हेतु उपरोक्त निषेध ओ विधेय विज्ञान सम्मत अछि ।
वर्तमान जीवविज्ञान एवं आनुवंशिकी सिद्ध करैछ जे "जीन "अपन समस्त गुण-दोषक संगे कुल परंपरामे अग्रसर होइत रहैछ ।
सातम ( संशोधित छठम ) ओ पाँचम पीढ़ीक बाद समस्त गुणसूत्रताक निवारण होइत छैक ।
एहि सभ निर्देशक एक मात्र उद्येश्य अछि उत्तरोत्तर गुणवत्तासँ परिपूर्ण सन्तान प्राप्त होय जे संसारक श्रीवृद्धिमे अपन सर्वश्रेष्ठ क्षमता लगा सकथि ।
वस्तुतः ई संसार ईश्वरक एक प्रयोगशाला थीक ।
जतऽ प्रत्येक चिन्तनशील समाज अपन सुचिन्तित सुविचारित सिद्धान्तकेँ व्यावहारिक रूप देबा लेल उत्कंठित रहैत अछि ।
अस्तु एहि सभ सिद्धान्तक व्यावहारिक परीक्षण तखनहिँ संभव जखन सपिण्डताक ज्ञान प्राप्तिक हेतु वर ओ कन्याक यावतो परिचय उपलब्ध होय तँ वंश परम्पराक इतिहास राखब परमावश्यक रामायण , महाभारत , वायुपुराणादि ग्रन्थमे हम देखैत छी जे विभिन्न वंशक वंशावली अत्यन्त प्रयासपूर्वक लिखल गेल अछि ।
रामायणमे मर्यादा पुरुषोत्तम राम ओ जगज्जननी सीताक विवाहक प्रसंगमे हुनकालोकनिक कुलक वर्णन क्रमशः वशिष्ठ ओ सांकाश्याक राजा कुशध्वज कयने छथि ।
प्रदाने हि मुनिश्रेष्ठ कुलं निरवशेषतः ।
वक्तव्यं कुलजातेन तन्निबोधमहामते ।
बाल्मीकी रामायण - // ताहिसँ आगाँ बढ़ी तँ इशाक सातम् शताब्दीमे विद्यमान कुमारिल भट्टक रचित तंत्रवार्तिकमे विवाह संबंधमे प्रवृति-निवृति तय करबाक आधार रूपमे समूह लेख्यक परम्पराक संकेत प्राप्त होइछ - विशिष्टे नैव हि प्रयत्नेन महाकुलीनाः परिरक्षन्ति आत्मानम ।
अनेनैव हि हेतुना राजाभिर्ब्राह्मणैश्च स्वपितृ पितामहादिपारम्पर्याविस्मरर्णार्थं समूह लेख्यानि प्रवर्तितानि ।
तथा च प्रति कुलं गुणदोषस्मरणात्तदनुरूपाः प्रवृति निवृत्तयो दृश्यन्ते ।
तन्त्रवार्तिक - -- अर्थ : ओहि समयमे ब्राह्मण ओ क्षत्रीयलोकनि अपन-अपन पिता-पितामहादिक परम्पराक स्मरण रखवाक हेतु ओ विवाहक अवसरपर विभिन्न कुलक गुण-दोषक विचार कऽ नवीन संबंधक हेतु सम्मुख वा विमुख होयबाक लेल प्रयासपूर्वक वंश परिचय "समूह लेख्य "क रूपमे रखैत छलाह ।
ई "समूह लेख्य "कुलक मान्यजन रखैत छलाह आ बेर पड़लापर उपस्थित करैत छलाह ।
शताधिक वर्ष धरि एहिना चलैत रहल ।
परंच जेना कि पूर्वहिँ लिखल अछि म्लेच्छ यवनक उत्पीड़नसँ जखन समाज छिन्न-भिन्न होमय लागल ।
एकहिँ कुलक भिन्न-भिन्न शाखा देश-देशान्तरमे पलायन करैत गेलाह तखन "समूह लेख्यक "परम्परा सेहो विनष्ट भऽ गेल ।
बहुतो विवाह शास्त्र विरूद्ध होइत रहल ।
कतहुँ त्राण नहि ।
समाज क्लेशमे निमग्न छल , एहि दुःकालक एक टा घटनाक चर्चा करब अनुचित नहि ।
तेरहम श्ताब्दीक उत्तरार्द्धमे जखन मिथिलामे कार्णाट वंशक शासन छल तऽ महाराज हरिसिंहदेवक राज्य सभाक धर्माध्यक्षक पदपर धर्मशास्त्रक प्रसिद्ध विद्वान हरिनाथ उपाध्याय पदासीन छलाह ।
दुर्योगसँ समुचित परिचयक अभावमे हुनक विवाह गंगोर मूलक नयनाथक कान्यासँ अनधिकारमे भऽ गेलन्हि आ विवाहोपरान्त शीघ्रे बूढ़-पुराणक मूँहसँ जे विवाहक अवसरपर विलम्बसँ उपस्थित भेल छलाह तनिकासँ एहि दुर्घटनाक ज्ञान भेलन्हि ।
सन्तप्त हृदयसँ ओ पत्नीकेँ अपन वृद्ध माताकें आश्रयमे राखि राजधानी चलि अयलाह ।
पत्नीकेँ सेहो एहि दुर्घटनाक ज्ञान भेलन्हि ।
वर्त्तमान जीवनकेँ निस्सार बुझि शिवाराधनामे लागि गेलीह ।
प्रतिदिन गामक एक टा शिव मन्दिरमे पूजाक हेतु जाथि आ वृद्ध सासुक सेवा करथि ।
एहिमे जीवन बीतऽ लगलन्हि ।
दीर्घकाल बीति गेल ।
एक बेर वर्षाक समयमे पूजाक हेतु मन्दिर गेलीह ।
पूजोपरान्त जे गाम दिस विदा भेलीह तऽ वर्षा प्रारंभ भऽ गेलैक ओ ठमकि गेलीह ।
तखनहिँ एक हरवाहा वर्षासँ बचवाक हेतु मन्दिरमे आयल ।
वर्षा रूकि गेलापर दूनू गोटे एकहिँ बेर मन्दिरसँ प्रस्थान कयलन्हि ।
ताहि स्थितिक लांछन लगाए गामक किछु अवण्ड युवक द्वारा पण्डित जीकेँ एहि मिथ्या कलंकक सूचना देल गेलन्हि ।
ई सुनि पण्डिताईन अत्यन्त व्यथित भऽ गेलीह ओ तकर निवारणार्थ राज दरबार गेलीह आ अपनाकेँ निष्कलंक सिद्ध करबाक प्रार्थना राज सभासँ कयलन्हि ।
ताहि दिनक जे प्रायश्चित्तक विधान छल ताहिमे प्रथम प्रयासेँ ओ दोषी सिद्ध भेलीह ।
परंच ओ तऽ परम पवित्र छलीह , मात्र स्वजना विवाहक चलैत जे दोष हुनकामे व्याप्त छलन्हि ताहि दोषेँ ओ प्रायश्चित्ति भेल छलीह ।
पुनश्च ओ अपन समस्या ओहि समयक सर्वश्रेष्ठ विदुषी धर्मशास्त्रक मर्मज्ञा लखिमा ठकुराइनक ( ई लखिमा श्रीपुर प्रगन्नाक फूलसरा ग्रामक दरिहरा मताओन मूलक मिमांशक रति मिश्रक आत्मजा छलीह ओ अलयवार मूलक महामहोपाध्याय रामेश्वरक धर्मपत्नी छलीह ) शरणागत भऽ अपन समस्या रखलन्हि ।
ओ हिनक जीवनक पूर्वापर घटना जानि प्रायश्चित्तक मंत्र "नाहं चाण्डाल स्वजना गामी "केँ बदलि "पतिर्भिन्ना नाहं चाण्डाल स्वजनागामी "कए देलखिन्ह ।
एहि बेर ओ निर्दोषी सिद्ध भेलीह ।
उपरोक्त घटनासँ प्रभावित भऽ महाराज हरिसिंहदेव अपन राज्यक विद्वान ब्राह्मणलोकनिकेँ आमंत्रित कऽ हुनकालोकनिकेँ एहि लेल प्रेरित कयलखिन्ह जे पूर्वक समूह लेख्यक परम्पराक विनष्ट भेलासँ जे धर्मक लोप भऽ रहल अछि तकर समाधान ताकथि ।
ब्राह्मणलोकनि दीर्घकाल धरि एहिपर कार्य कऽ एहि निष्कर्षपर पहुँचलाह जे समस्त ब्राह्मण , क्षत्रीय ओ कर्ण कायस्थ समाजक वंशी परिचयक संग्रहणक ओ संरक्षणक दायित्व समाजक योग्यतम व्यक्तिकेँ देल जाय ।
ओ व्यक्ति धर्मशास्त्रज्ञ होथि ओ समाजक धर्मक रक्षाक हेतु तत्पर रहथि ।
विवाहक अवसरपर हुनकहिँसँ स्वस्ति पाबि ब्राह्मणादि वर्ग विवाह करिथ ।
परिचयक पुस्तक पंजी कहौलक ओ परिचय रखनिहार व्यक्ति पंजीकारक संज्ञासँ विभूषित भेलाह ।
﻿  आब दरभंगाक लोकक कहब छनि जे एहि पांडुलिपिकेँ दरभंगासँ बाहर नहि जयबाक चाही ।
 एकर अध्ययन दरभंगेमे होयबाक चाही ।
 दरभंगाक लेल ई अमूल्य धरोहर अछि ।
 एकरा दरभंगेमे सम्हारी कऽ रखबाक चाही ।
 एहन व्यवस्था होयबाक चाही जे अध्ययन , शोध , रिसर्च आदि कयल जाय ।
सभ दरभंगेमे होय ।
 ई दरंभगाक इतिहाससँ जुड़ल अछि आओर एकरा बाहर जेनाइ दरभंगाक लेल नीक नहि रहत ।
तऽ अहाँ सभकेँ की कहब अछि कि तिजोरीसँ निकलल पांडुलिपिकेँ दोसर ठाम जयबाक चाही ?
की दरभंगामे एहन दुर्लभ पांडुलिपि सुरक्षित रहत ?
अहाँक की विचार अछि ?
की होयबाक चाही ?
 कोसीमे आयल बाढ़िक बाद मिथिलामे आइ-काल्हि खसरा पायर पसारने अछि ।
 दरभंगा , मधुबनी , समस्तीपुर , मुजफ्फरपुर , सीतामढ़ी आओर कय टा दोसर इलाका खसरासँ प्रभावित अछि ।
 खसराक प्रकोपकेँ देखैत एहि इलाकामे एक तरहेँ हाई अलर्ट घोषित कऽ देल गेल अछि ।
 इलाकामे रोगक प्रकोप देखैत सरकारी मशीनरी सेहो हरकतमे आयल अछि ।
 सरकारक तरफसँ एकर सर्वे कराबयकेँ आदेश दऽ देल गेल अछि ।
 एहिक लेल सरकारी कैंप लगाओल जायत आओर ओहि ठाम मरीजक मुफ्तमे इलाज कयल जायत ।
 सरकारक तरफसँ सभ जिलाक अफसर आओर सिविल सर्जन सभकेँ एहि संबंधमे निर्देश दऽ देल गेल अछि ।
 एहिसँ बचावक लेल उपाय करय लेल कहल गेल अछि ।
 खसरा छुआछुत बाला बीमारी अछि ।
 ई कुपोषण आओर गंदगीसँ सेहो जोर पकड़ैत अछि ।
 एहिमे सर्दी , बुखार आओर देहपर लाल-लाल दाना , चकता टाइपकेँ निकलि जाइत अछि ।
 एहि बीमारीसँ पीड़ित बच्चा सभकेँ नीकसँ देखभाल करयकेँ जरूरत अछि ।
 छींकसँ सेहो ई बीमारी फैलत अछि ।
 देहपर दाना होय , सर्दी , बुखार टाइपके लगय तऽ तुरंत डॉक्टरसँ देखाउ ।
कोनो ढिलाई बरतयकेँ जरूरत नहि ।
 नीकसँ इलाज भेल तऽ जल्दीये नीक भऽ जाइत अछि एकर मरीज ।
 एहिमे खाय-पीबयपर सेहो ध्यान देबयकेँ जरूरत रहैत अछि ।
 मरीजकेँ पौष्टिक खाना देबाक चाही ।
बिहार विद्यालय परीक्षा समितिक मैट्रिक परीक्षा बुध दिन फरवरीसँ शुरू भऽ गेल अछि ।
 बोर्ड परीक्षा मार्च धरि चलत ।
 एहि बेर नओ लाख हजार विद्यार्थी परीक्षा दऽ रहल छथिन्ह ।
 परीक्षाक लेल सेंटर बनाओल गेल अछि ।
परीक्षाकेँ देखैत सुरक्षाक कड़ा इंतजाम कयल गेल अछि ।
 सेंटरक आसपास धारा लगा देल गेल अछि ।
 खबर तऽ इहो अछि जे एहि बेर सभ परीक्षा केंद्रपर वीडियो रिकॉर्डिंग सेहो भऽ रहल अछि ।
एहि बेर परीक्षामे एक टा नवका व्यवस्था कयल गेल अछि जे परीक्षा बजेकेँ बजाय पौने दस बजेसँ शुरू भऽ रहल अछि ।
 ई मिनट एक्ट्रा अछि ।
 ई समय छात्रकेँ प्रश्न पत्र पढ़य-समझय लेल मिलि रहल अछि ।
परीक्षासँ दू दिन पहिनेसँ शहर सभमे आओर जतय परीक्षा केन्द्र बनल अछि ओहि ठाम छात्र-गार्जियन सभ डेरा लेल ।
दौ़ड़-धूप कऽ रहल छलखिन्ह ।
 एहि बेर परीक्षार्थी सभकेँ डेरा खोजयमे बड़ परेशानी भेलन्हि ।
 दोस्त सभसँ जे किछु मेल आयल अछि ओहिमे जॉबकेँ बारेमे सेहो जिक्र अछि ।
 उम्मीद अछि जे एहिमेसँ किछु अहाँक काज आबि सकैत अछि ।
 कोनो दिक्कत होय तऽ ओहि कंपनीक साइटपर जाऽ कऽ पता कऽ सकय छी ।
 बिहारमे लालू प्रसाद यादव जीक आरजेडी अपन पचीस टा उम्मीदवारक नाम जारी कऽ देलक अछि ।
 लालू जी एहि बेर सेहो दु ठामसँ चुनाव लड़ि रहल छथिन्ह ।
 लालू जी सारण आओर पाटलिपुत्रा दुनु ठामसँ ठाढ भऽ रहल छथिन्ह ।
 अपन सभकेँ मिथिलाकेँ देखल जाउ तऽ वाल्मिकी नगरसँ रघुनाथ झा , पूर्वी चम्पारणसँ अखिलेश प्रसाद सिंह , शिवहरसँ सीताराम सिंह , सीतामढ़ीसँ सीताराम यादव , भागलपुरसँ शकुनी चौधरी , वैशालीसँ रघुवंश प्रसाद सिंह , दरभंगासँ मो. अली अशरफ फातमी , झंझारपुरसँ देवेंद्र यादव , किशनगंजसँ तस्लीमुद्दीन आओर खगड़ियासँ आर. के. राणा जीकेँ उम्मीदवार बनाओल गेल अछि ।
 अहाँक संग बिताओल दिन कतेक छोट होइत छल तखन ई दुनियाँ कतेक नीक लागैत छल ।
ओ आमक , लतामक गाछी आ गहुमक , मटरक लहराइत खेत जतय बितय छल अपन प्यारक स्वर्णिम क्षण ।
अहाँक रुसि कय कुसियारक खेतमे नुका गेनाइ आ हमर बेचैनीसँ अहाँकेँ खोजनाइ ।
मिललापर जोरसँ हँसि कऽ भगनाइ , दम फुललापर दुनु गोटाकेँ कन्हापर हाथ धऽ हाफनाइ , अहाँकेँ भरि पाँज चिपैट कऽ नचनाइ आ एहि ठाम बसमे लोकक चिपटनाइ कतेक फर्क अछि ।
हम एतय आबि तऽ गेलहुँ मुदा हमर मन , हमर हँसी , हमर सभ किछुओतय रहि गेल अहीँकेँ लग ।
एतय दिन कतेक पैघ लगैत अछि काटलो नहि कटैत ।
ओतय खेतक एकांतोमे अहाँक संग छल ।
एतय लाखक भीड़मे एकसरे अहाँ एकरा कोना सहैत होयब ।
  अहाँ आओर अहाँक परिवारकेँ सभ लोककेँ होलीक हार्दिक शुभकामना ।
 ई होली अहाँक जीवनकेँ सभ रंगसँ भरि रंगीन बना देय ।
इहे कामनाक संग एक बेर फेरसँ हितेंद्र कुमार गुप्ता  छठि खत्म होयतहिँ अपन मिथिलांचलमे भाय-बहिनक प्रेमक , स्नेहक पावनि सामा-चकेबा शुरू भऽ जाय छै ।
 जखन छोट छलहुँ तऽ गाम-घरमे दीदी , बुआ सभकेँ सामा-चकेबा खेलैत देखय छलहुँ आओर हमहुँ सभ ओहिमे किछु ने किछु करैत रहय छलहुँ ।
बच्चामे ई सभ करयमे बड़ मन लगय छै ।
नहि किछु तऽ चुगलाकेँ जराबयकेँ काज तऽ होयते छल आओर आखिरी दिन खाई लेल सेहो प्रसाद सभ मिलय छल ।
 मिथिलांचलमे ई पावनि बड़ उत्साहसँ मनायल जाइत अछि ।
छठिसँ पहिनहिँसँ हाट-बजारमे सामा-चकेबाक मूर्ति सभ बिकऽ लागय अछि ।
 बजार रंग-बिरंगा सामा-चकेबाक मूर्ति सभसँ पाटल रहय छै ।
 ओना कय टा मूर्ति घरपर सेहो बना लेल जाइत अछि ।
 सामा-चकेबा आमतौरपर कार्तिक शुक्ल पक्षकेँ सप्तमीसँ शुरू होयत अछि ।
छठिकेँ आसपास अहाँ सभ घरमे लड़की सभकेँ सामा-चकेबा बनाबैत , खेलैत देखि सकय छी ।
छठिक बाद सभ राति सामा-चकेबा खेलैत समय गीत गाओल जाइत अछि ।
 जट्ट-जट्टिन सेहो गाओल जाइत अछि ।
 भाय-बहिनक भावनात्माक रिश्ताकेँ मजबूती देबय बाला ई पावनि पूर्णिमा धरि चलैत अछि ।
सामा-चकेबामे सामा-चकेबा , बाटो बहिनो , चुगला , बृंदावन , ढोलिया , बजनिया , बन-तितिर सभक मूर्ति बनाओल वा  बजारसँ कीन कऽ आनल जाइत अछि ।
साँझकेँ बाद घरक लड़की , महिला , छोटगर नुनु सभ एक ठाम जमा भऽ सामा -चकेबा खेलय छथि ।
 जतेक मूर्ति होय छै ओकरा सूपमे सजा लेल जाइत अछि ।
 गीत गाओल जाइत अछि ।
समदौन , लच्छही , सोहर मुदा सभमे भाय-बहिनक प्रेमक जिक्र जरूर रहय छै ।
खरनासँ पूर्णिमा घरि ई सभ होय छै आओर पूर्णिमाक दिन पहिने सामाकेँ पूजा होइत अछि ।
 चूड़ा , दही , मिठाई , बताशा , मुरहीसँ भोग लगायल जाइत अछि ।
 बाटो बहिनोकेँ रस्ताकेँ दुनु तरफ राखल जाइत अछि ।
 चुगला , बृंदावनकेँ जलाओल  जाइत अछि ।
ढोलिया , बजनिया , बन-तितिर आओर दोसर खिलौनासँ खेल ओकर विदाई कयल जाइत अछि ।
चाउर- दालि-सब्जी आओर दोसर समानक पेटारी , डाला सजायल जाइत अछि ।
जेना बेटीकेँ विदाईक समय समान देल जाइत अछि , ओहिना समान देल जाइत अछि ।
सामाकेँ खोंइच सेहो देल जाइत अछि ।
सामा चकेबाकेँ ठेहुनपर लऽ कऽ फोड़ल जाइत अछि ।
बादमे ओकरा खेत , माटिमे आ पोखरिमे विसर्जित कऽ देल जाइत अछि ।
 कहल जाइ छै जे एहि अवसरपर बहिन अपन भाय लेल जे मन्नत माँगय छथिन्ह ओ जरूर पूरा होइत अछि ।
 एहि बेरकेँ लोकसभा चुनावसँ पहिने उड़ल बाला बड़का-बड़का दिग्गज जमीन पर आबि गेलाह ।
 लोक हुनका सीखय लेल मजबूर कऽ देलखिन्ह जे मंत्री बनु , केंद्रक राजनीति करु ।
 बड़का-बड़का हाँकु मुदा टोला-मुहल्लामे रहय बाला , गाम-घरक लोककेँ बिसरबय तऽ लोक अहुँकेँ बिसरा देत ।
 अहाँकेँ ई सोचय पड़त की अहाँ पूरा क्षेत्रक प्रतिनिधि छी ,  कोनो खास जाति , धर्म आ समुदायकेँ नहि ।
 अहाँकेँ सभक ख्याल राखय पड़त ।
 लोकतंत्रमे एको टा लोककेँ नाराज करनाइ भारी पड़ि सकैत अछि ।
 लोकतंत्रमे सिर्फ आश्वासनसँ काज नहि चलैत अछि ।
 किछु ठोस कऽ कऽ देखाबय पड़ैत अछि ।
 लोककेँ लगबाक चाही जे किछु भऽ रहल अछि ।
 एहन नहि जे पाँच साल अन्हार आओर चुनावक समय इजोत ।
 काज किछु-ने-किछु पाँचो साल चलैत रहबाक चाही ।
 विकासक काजमे गाम-घरक लोकक भागीदारी होयबाक चाही ।
 जाहिसँ सभ लोककेँ ओहिपर नजरि होय ।
 ई नहि जे सिर्फ मंत्री जीकेँ दरबारमे हाजिरी लगाबय बालाकेँ भागीदारी होय ।
 लोकतंत्रमे सभ लोककेँ जोड़ल जाय ।
 सभकेँ संग लऽ कऽ चलल जाय ।
ओ तऽ लालू प्रसाद यादव जी दु ठामसँ ठाढ छलाह ताही लेल इज्जत बाचि गेलन्हि ।
 नहि तऽ रामविलास पासवान जकाँ इहो एहि बेर दिल्ली नहि जा पओताह ।
 मो. अली अशरफ फातमी , डॉ. शकील अहमद , कांति सिंह , रघुनाथ झा , मो. तस्लीमुद्दीन , जयप्रकाश नारायण यादव आओर अखिलेश प्रसाद सिंह सभ चित्त भऽ गेलाह ।
 आब हिनका सभकेँ आत्म-मंथन करबाक जरूरत छनि जे पिछड़ल बिहारकेँ की चाही ?
लोककेँ हुनकासँ की-की उम्मीद छलन्हि ?
लोककेँ उम्मीदपर ओ कतेक खरा साबित भेलाह ?
सांसद , मंत्री बनलाक बाद अपन इलाकाक लोकसँ कतेक सम्पर्कमे रहलाह ?
सभसँ सम्पर्कमे रहलाह आ सिर्फ किछु खास वर्गक लोककेँ ?
सभपर विचार करय पड़तन्हि ।
 बिहारक लोककेँ जेना आपदाक संग चोली-दामनक संबंध बनि गेल अछि ।
 सब साल कोनो-ने-कोनो आपदा लोककेँ परेशान जरूर करैत अछि ।
 कोनो एहन साल नहि गेल जाहिमे बाढ़ि , सूखा , भूकंपसँ पाला नहि पड़ल होय ।
 एहि बेर सेहो प्रचंड सूखा पड़ल , रोपनी नहि भेल ।
 धान , मकईकेँ फसल बर्बाद भऽ गेल ।
 लगैत अछि जेना बिहारक नियति इहे भऽ गेल अछि ।
मुदा दुर्भाग्य एहन जे एम्हर सरकार राज्यक सभ जिलाकेँ सूखाग्रस्त घोषित करलक ।
केंद्रीय टीमक दौरा भेल आ बाढ़ि अयनाइ शुरू ।
 रौदी , सूखासँ फसल नष्ट भेल ।
 आब बाढ़िक पानि परेशान कयने अछि ।
 एहन हालमे कतोक जिलाक सामने ई संकट ठाढ भऽ गेल अछि जे ओहि ठाम सूखाकेँ मददि देल जाय आ बाढ़िकेँ ।
 केंद्रीय मददिमे सेहो देर लागि सकैत अछि ।
बिहारमे जतेक पानि होयबाक चाही छल ओकर चौथाइओ नहि भेल ।
 मुदा नेपाल दिससँ पानि अयलाक कारण सभ नदीमे पानि उफान मारि रहल अछि ।
 नदी सभ खतराकेँ निशानसँ ऊपर बहि रहल अछि ।
 कतोक गाममे पानि घुसि गेल अछि ।
 कतोक ठाम बान्हपर दबाव बढ़ि गेल अछि ।
 कतोक ठाम टूटि सेहो चुकल अछि ।
 कतोक इलाकामे बाढ़िक खतराकेँ देखैत लोककेँ अलर्ट सेहो कऽ देल गेल अछि ।
 बाढ़िक खतरा देखि कतोक ठामक लोक सभ तऽ सुरक्षित जगहक लेल पलायन सेहो कऽ चुकल छथिन्ह ।
 ओना कतोक ठाम बाढ़िमे फँसल लोककेँ निकालयकेँ काज सेहो प्रशासनक तरफसँ करल जा रहल अछि ।
मुख्यमंत्री नीतीश कुमार जी सूखाक बाद आब बाढ़िक हालँके गंभीर बता रहल छथिन्ह ।
 मुख्यमंत्री जी अधिकारी सभकेँ निर्देश देलखिन्ह जे राहत आओर बचावक काजमे कोनो कोताही नहि बरतल जाय ।
 मुदा कतोक ठाम लोक सभ मददि नहि मिलयकेँ आरोप लगा रहल छथिन्ह ।
 जे होय चुनावी सालमे सरकारकेँ मददि , राहतमे कोनो ढील नहि बरतबाक चाही ।
दरभंगा , मधुबनी , मुजफ्फरपुर , चम्पारण , गोपालगंज , सीतामढ़ी , शिवहर , सुपौल आओर सहरसा जिलाके कय टा गाम पानिसँ घिर गेल अछि ।
 बान्हकेँ लग रहय बाला लोक सभ पानिकेँ हाल देखि डरल छथिन्ह ।
 अहाँ सभ सेहो अपन-अपन इलाकाकेँ बाढ़ि , सूखाकेँ बारेमे हेलो मिथिलापर लिखु ।
 फोटो पठाउ ।
ईमेल अछि -  अहाँ सभकेँ ई जानि खुशी होयत जे अहाँक सभसँ लोकप्रिय मैथिली ब्लॉग हेलो मिथिला रैंकिंगमे कय टा टॉप हिंदी आ अँग्रेजीकेँ ब्लॉगसँ आगाँ अछि ।
 ई सभ अहाँ सभक प्यार , प्रेम , आशीर्वाद , अपनापनक कारण अछि ।
 मुदा अहाँक हेलो मिथिला आगाँ सेहो नीकसँ आगाँ बढ़ैत रहय… तकरा लेल अहाँ सभ अपन अनमोल राय , सुझाव , विचार सेहो राखल करिऔ ।
 अहाँ सभ सेहो एहि मंच , दलानपर लिखल करु ।
 एकर लोकप्रियताक फायदा उठाउ ।
 अपन मिथिलाक गाम-घरकेँ , सुख-दुखकेँ गप एक-दोसराक संग बांटयकेँ कोशिश करु ।
 अपन इलाकाक विकासक गपसँ दोसर लोककेँ सेहो अवगत करबिऔ ।
 गाम-घरकेँ कोनो नेना-धिया-पुता नीक काज करैत अछि ।
 कोनो प्रतियोगितामे नीक स्थान पाबैत अछि ।
 गाम-घरकेँ नाम ऊँच करैत अछि ।
 ओकरा सभ लोककेँ संग साझा करु ।
 एक-दोसराकेँ बताबिऔ , एक-दोसरासँ बतिआउ ।
 गाम-घरमे किछु भऽ रहल अछि हमरा बताउ ।
हम ओकरा जरूर एहि मंचपर राखब ।
 कोनो समस्या होय , परेशानी होय ।
 एहि ठाम राखु , भऽ सकैत अछि ओ हमरासँ दूर नहि होयत मुदा हेलो मिथिलाकेँ पढ़य बाला जे हजारो मैथिल भाय-बहिनलोकनि छथिन्ह ।
 ओ जरूर दूर करताह ।
 सभ मिलि-जुलिकेँ कोशिश करताह ।
 एतबा नहि कोनो कविता , कहानी , लोककथा अछि , फकरा अछि , दु लाइन लिखि कऽ पठा दिअ ।
 हमर ई-मेल अछि ।
 बस याद राखब जे के आखिरमे डबल अछि ।
 तऽ देर कोन बातकेँ , अखने लिखनाइ शुरू करु आओर पठा दिअ अपन कोनो रचना ।
 हेलो मिथिला खुलयमे कोनो दिक्कत हुए तऽ मोजिला फायरफॉक्समे खोलयकेँ कोशिश करु आ फेर या हेलो मिथिला सर्च करु ।
 ब्लॉगकेँ लिंक मिलि जायत फेर ब्लॉगपर चलि जाउ ।
