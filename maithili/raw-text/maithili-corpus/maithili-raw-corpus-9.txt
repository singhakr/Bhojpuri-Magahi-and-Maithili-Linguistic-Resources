राज्यक सीमा सील कऽ देल गेल अछि ।
 हेलीकॉप्टरसँ सेहो नजरि राखल जा रहल अछि ।
 मतदान भऽ रहल आठ जिलाक करीब-करीब सभ बूथपर अर्धसैनिक बलक जवान तैनात करल गेल अछि ।
आजुक सीटक लेल कुल उम्मीदवार ठाढ़ अछि ।
 एहिमे महिला उम्मीदवार छथिन्ह ।
 काँग्रेस सभ सीटपर उम्मीदवार उतारने अछि ।
 बीजेपी-जेडीयूक संग आओर आरजेडी- एलजेपीक संग चुनाव लड़ि रहल अछि ।
 एहि चरणमे सीटक लेल पार्टी मैदानमे अछि ।
 पार्टीक सिर्फ एक –एक टा उम्मीदवार ठाढ़ अछि ।
 निर्दलीय आओर दोसर तरहक उम्मीदवारक संख्या करीब चारि सय ( ) अछि ।
जाहि इलाकामे आइ वोट पड़ि रहल अछि ओ मिथिलाक कोसी आओर सीमांचल बाला इलाका अछि ।
 कहि सकय छी जे ई इलाका एक तरहसँ यादव आओर मुस्लिम बहुल बाला अछि ।
 जखन कि मधुबनी आओर एहिसँ सटल जिलामे ब्राह्मण वोट खास प्रभाव रखैत अछि ।
 पछिला चुनावमे एहि इलाकामे बीजेपी-जेडीयू गठबंधनकेँ नीक सफलता मिलल छल ।
 जेडीयू अध्यक्ष शरद यादव जीक विशेष पकड़ि छनि एहि इलाकापर ।
ओना लालू यादव जी आओर पासवान जी सेहो पूरा जोर लगओने छथिन्ह एहि ठामक समीकरणकेँ अपना पक्षमे करय लेल ।
 काँग्रेस सेहो अपन कार्ड फेंकने अछि ।
 एहि इलाकामे नीक पकड़ राखल बाला आनंद मोहन आओर पप्पू यादवक परिवारकेँ टिकट दऽ काँग्रेस फायदा मिलयकेँ उम्मीद कऽ रहल अछि ।
→ दरभंगा आओर सीतामढ़ीक जिलाधिकारी डीएम बदलि गेल अछि ।
 संतोष कुमार मल्ल दरभंगा आओर विमलानंद झा सीतामढ़ीक नवका डीएम बनलाह ।
 संतोष कुमार मल्ल ग्रामीण विकास विभागमे अपर सचिव छलखिन्ह ।
 दरभंगाक डीएम प्राणमोहन ठाकुरकेँ भागलपुरक प्रमंडलीय आयुक्त बनाओल गेलन्हि ।
हिनका मुंगेर प्रमंडलक अतिरिक्त प्रभार सेहो देल गेलन्हि ।
→ दिल्लीक तालकटोरा ऑडिटोरियमक सुरताल परिसरमे रवि दिन मैथिली नाटक छूतहा घैलक मंचन भेल ।
महेंद्र मलंगिया जीक एहि नाटककेर निर्देशक छलाह संजय चौधरी जी ।
नाटक मैथिलीक हास्य-विनोदसँ भरल छल ।
 शुरूसँ अंत धरि लोककेँ हँसैत-हँसैत हाल खराब छलनि ।
 नाटकक मंचन बड़ नीक रहल ।
नाटकसँ जुड़ल किछु फोटो अहाँ लेल एहि ठाम राखि रहल छी ।
नाटक गोनू झा जीक कहानीपर छल ।
 छुतहा घैल नाटकक कलाकारमे शामिल छलाह राजेश कर्ण , मुकेश दत्त , कुमार शैलेन्द्र , कल्पना मिश्र , अंजलि , संजीव , सुबोध साहा आओर आशुतोष प्रतिहस्त ।
  गीतनाद सुन्दरम जी आओर राखी दास जीक छलन्हि ।
 एहि नाटकमे महिला स्त्रीक अन्यायक खिलाफ ठाढ़ होयकेँ संदेश देल गेल छल ।
 एहिमे कहल गेल जे माय-बहिनलोकनिकेँ कोनो जुल्म-अन्याय ओहिना नहि सहैत रहबाक चाही ।
 जँ ओ गलत अछि तऽ ओकर खिलाफ आवाज जरूर उठयबाक चाही ।
 नाटकक कहानी तऽ अधिकांश दर्शककेँ मालूमे छलन्हि ।
 कहानी बड़ पुरान अछि गोनू झा जीक ।
 गाम-घरमे , दलानमे , रातिमे सुतय काल माय-दायसँ सुनने छथिन्ह लोक सभ ।
गोनू झा जीक कहानी मिथिला टामे नहि दुनियाँ भरिमे काफी लोकप्रिय अछि ।
 सभ कहानी कोनो-नहि-कोनो संदेश लेने अछि ।
सभकेँ मालूम रहितहुँ संजय चौधरी जी बड़ रोचक ढंगसँ एहि नाटककेँ पेश करलाह ।
 लोककेँ बान्हले रहलाह ।
 माय-बहिनकेँ जगाबयकेँ संदेश देबयमे कामयाब रहलाह ।
मुदा नाटकक मंचनक जगह किछु सही नहि कहल जा सकैत अछि ।
 नाटक लेल मंडी हाउसक इलाका सही अछि ।
 तालकटोरा स्टेडियम बाला इलाका किछु हटि कऽ भऽ जाइत अछि आओर आब जखन किछु-किछु ठंडा असर दिखाय लागल अछि ।
 ओस गिरऽ लागल अछि ।
 ओपन एयर थियेटर सही चुनाव नहि कहल जा सकैत अछि ।
एहि ठाम आबयमे परेशानी सेहो अछि ।
 जखन कि मंडी हाउस मेट्रोसँ जुड़ल आओर आबय-जायकेँ हिसाबसँ सही अछि ।
( सभ फोटो : हितेन्द्र कुमार गुप्ता )  → फोटो देखलाक बाद आब मिलय लेल मन बेचैन होबय लागल ।
 लागैत छल दिन बाद आबय बाला जन्मदिन अखने आबि जाय ।
 घुरि-फिर कऽ आबी आ लिफाफसँ फोटो निकालि निहारय लागी ।
 कियाक कतहुँ आओर मन लागत ।
 हमर मनक स्थिति देखि डेराक लग रहय बाला गामक एक टा लड़काकेँ पता चलि गेल जे अगुआ सभ डायरेक्ट हिनके लग ठमकि गेल छलन्हि ।
 बिआहक गप चलि रहल छनि ।
 ओकरा पता चलिते दिल्लीमे गामक रहय बाला सभ हमतुरिया दोस सभकेँ कानों-कान खबरि भऽ गेलन्हि ।
हमर गामक आबादीकेँ हिसाबसँ देखल जाय तऽ रोड कातमे गुप्ताजी सभ आओर बाकीमे कायस्थ , ब्राह्मणक बेसी आबादी छन्हि ।
 लालाजी सभक बेसी आबादी होयबाक कारणेँ सभ एक-दोसराक नामक अंतमे लाल लगा कऽ पुकारैत छथिन्ह ।
 गाममे लोक सभ हमरो हित लालक नामसँ पुकारैत छलाह ।
 हमतुरियामे हम सभ एक-दु क्लास आगाँ-पाछाँक लड़का सभ संगे घुमलहुँ-फिरलहुँ ।
हँसी-मजाक करलहुँ ; मस्ती करलहुँ ।
 आब दिल्लीओ अयलाक बाद शेखर लाल , सुमन लाल , राजीव लाल , उदय लाल , विनोद लाल , मनोज लाल सभ बीच-बीचमे मिलैत रहलहुँ ।
गाम-घरक गप होइत रहल ।
हमर बिआहक बात सुनतहिं सभ शनि दिन साँझमे धमकि गेलाह ।
 पार्टी होयबाक चाही ।
 हम शाकाहारी छी ।
 मुदा मैथिलक पार्टी बिनु माँछ–चिकेनकेँ भऽ नहि सकैत अछि ।
 पर्ससँ पाइ निकालि राजीव लाल चिकेन लाबय चलि गेलाह ।
विनोद लाल एक कैरेट भरि कऽ बीयर लऽ अयलाह ।
शेखर लाल दोसर चीज सभक ओरिआनमे लागि गेलाह ।
 सुमन लाल मिठाई , नमकीन लऽ अयलाह ।
 उदय लाल किचेनक भार सम्हारि खाना बनाबय लेल जे लड़काकेँ रखने छलाह ओकरा निर्देश देबय लगलाह ।
पियाजु छिल तऽ लहसुन छिल ; मसल्ला ला तऽ तेल ला ।
 चूंकि हमरा लेल शाकाहारी खाना सेहो बनयकेँ रहय ताही लेल उदय लालकेँ कनी बेसी प्रयास करय पड़ि रहल छलन्हि ।
नौ बजे रातिकेँ करीब बोतल खुलि गेल ; चिखनामे उसनल अंडा , हल्दीरामक भुजिया , दालमोट , मुंगफली , फ्राई काजू , सलाद राखल गेल ।
 हम शराब तऽ नहि पिबय छी मुदा संग देबय लेल गप करैत भुजिया , सलाद खाइत संग देबय लगलहुँ ।
 अगुआ , वरतुहारपर गप होबय लागल ।
 हम कहलियन्हि जे लड़कीक बाबूजी आओर भाय आयल छलखिन्ह ।
 फोटो दऽ गेल छथिन्ह ।
 आब सभ फोटो देखय लेल मारि करय लागल ।
 फोटो देखतहिँ शेखर लाल उछलि पड़ल आओर जोरसँ बोलि पड़ल - अरे ई तो श्वेतबा है… ई की ?
सभ भौंचक ; ई कोना जनैत अछि ?
शेखर - एकर जन्मपत्री तऽ हमरा संग छऽ हित लाल !
ई सीएम साइंस कॉलेजक मैथकेँ एचओडी वीरेन्द्र बाबूक बेटी छथिन्ह ।
 कॉलेजक कोन लड़का नहि हिनका चिन्हैत छल ।
 कॉलेजक सभसँ सुन्नरि लड़की ।
 सभ लड़का हिनकापर फिदा श्वेतासँ बतिआय लेल लड़का सभ बहाना खोजैत छल ।
 मुदा वीरेन्द्र बाबूकेँ लऽ कऽ सभ डरितो छल ।
 वीरेन्द्र बाबू हमर छोटका ककाक संगी छलखिन्ह ।
 ककाकेँ कहलापर हम हुनका घरोपर गेलहुँ ।
 ओतबे पता लागल जे श्वेता वीरेन्द्र सरक बेटी छथिन्ह ।
 ओहिकेँ बाद हमर हुनका घर आयब- जायब शुरू , ट्यूशन सेहो धऽ लेलहुँ हुनकासँ ।
 श्वेताक चक्करमे एक बेर बस स्टैंडक पाछाँ जे विनय रहय छऽ ओकरासँ झगड़ो भऽ गेल रहय कॉलेजमे ।
 की कहिअ भाय ,  एक बेर देखब तऽ अपनामे नहि रहबह ।
 ओकरे लेल स्पेलंडर मोटरसाइकिल सेहो लेलहुँ ।
 अपना दिससँ कोनो मौका नहि जाय दी ।
 खूब हँसी-मजाक , घुमनाइ-फिरनाइ सभ होय ।
 मुदा राखी दिन सभ गुड़-गोबर भऽ गेलह ।
श्वेताक फोन आयल आबय लेल , दौड़ते गेलहुँ ।
मुदा की पता छल जे ओ पहिनेसँ राखी लऽ तैयार अछि ।
जनितहुँ तऽ जयबो नहि करतहँ ।
 मुदा हम ओकर मुसकी देखि ई आसमे की कोन ठेकान ई सभ दुनियाँकेँ देखाबय लेल होय , लागल रहलहुँ ।
हमहुँ साला पगला , पाछाँ-पाछाँ लागल रहलहुँ ।
 इंटर कयलाक बाद तऽ दिल्लीये आबि गेलहुँ ।
 ओना पछिला दिन गाम गेल छलहुँ तऽ  कका कहैत छलाह जे ओ बंगलौरसँ आईआईएम कऽ रहल छथिन्ह ।
विनोद लाल- हित लाल तोरासँ बेसी तऽ शेखर लालसँ जान-पहिचान छनि ।
 अपना धरि इहो बड़ कोशिश करलक ।
 मुदा अपना तऽ ओतेक देर वेट नहि करय छिअ ।
 जे होय तुरंत नओ या छओ तुरंत ।
 अपन तऽ हरदम तैयार शर्टक जेबीमे हनुमान चलीसा तऽ पेंटक जेबीमे कंडोम ।
नहि जानि कखन की काज आबि जाय ।
सभ हँसय लागल हा-हा-हा-हा-हा हमरा रहल नहि गेल ।
 विनोदकेँ झाड़ैत कहलियन्हि - ई बुड़ि गप हाँकय छऽ बोलनाइ दोसर गप छै आओर करनाइ दोसर ।
ऑफिसेमे तऽ पचासो टा लड़की छऽ एको टा तोरा संग अयलह की नहि ?
फर्क इहे छै जे तोँ सभ लड़कीमे एके टा चीज देखैत छऽ आओर लड़की सभ लड़कामेसँ सिर्फ एके टाकेँ देखैत छै ।
 बुझलह की नहि ।
हमरा तमसायल देखलापर सुमन लाल बात सम्हारैत बाजल - भाय जे होय फोटो देखि तऽ लगैत छऽ जोड़ी मस्त रहत ।
हा-हा-हा-हा-हा विनोद लाल आओर आब शेखर तऽ साला सेहो भऽ गेलह ।
हा-हा-हा-हा उदय लाल - तोरा हाथ नहि लगलह ।
दोसर ककरोसँ तऽ चक्कर नहि छलै ने ?
शेखरलाल - नहि भाय , कैरेक्टरपर कोनो सवाल नहि उठा सकय छऽ ।
 असलमे ओ एतेक दिलक साफ , हेल्पिंग नेचरक , हँसमुख , मिलनसार छै नहि जे लोक गलत मायने निकलि लैत अछि ।
 हमरो संग सेहो कहि सकय छऽ ।
 ओना आइ-काल्हिक छौँड़ा सभकेँ की कहबह ।
जे लड़की नहि मिलतह ओकरा बारेमे दस तरहक हल्ला उठा देतह ।
 ओ एहन छै तऽ ओ ओहन छै ।
हा-हा-हा-हा शेखर - आओर हित लाल अपने जेहन छथि हँसमुख , मिलनसार , दोसरक दर्द समझय बाला छथि ।
ओहि हिसाबसँ दुनुक जोड़ि हिट रहतन्हि ।
हा-हा-हा-हा गप करैत रातिक दु बाजि गेल ।
नोकरबाकेँ कहलहुँ - छोटू खाना लगाबय ।
खाना खयलाक बाद एक बेर फेर श्वेताक गप शुरू भऽ गेल ।
 हमर बिआह - तेसर कड़ी → होली आबय बाला अछि आओर लोक सभ गाम जाय लेल रेलवे रिजर्वेशन काउंटरपर टिकटक लेल भीड़ लगओने छथि ।
 टिकटक लेल मारा-मारी भऽ रहल अछि ।
 कय टा गाड़ीमे तऽ टिकट नहि मिलि रहल अछि ।
 भीड़केँ देखैत रेलवेक तरफसँ होलीक लेल स्पेशल ट्रेन चलाओल जा रहल अछि ।
 होलीक लेल चारि टा स्पेशल ट्रेन चलत ।
 चारु ट्रेन बिहार भऽ कऽ चलत ।
 एक टा ट्रेन नई दिल्लीसँ पटनाक बीच चलत ।
दोसर दिल्ली सराय रोहिल्लासँ दरभंगाक बीच जखन कि तेसर आओर चारिम दिल्लीसँ गुवाहाटीक बीच चलत ।
 पटना आओर नई दिल्लीक बीच ट्रेन नंबर आओर चलत ।
 ई स्पेशल ट्रेन नई दिल्लीसँ साँझमे : बजे खुलि दोसर दिन : बजे पटना पहुँचत ।
 जखन कि पटनासँ ई ट्रेन : बजे दिनमे खुलि अगिला दिन : भोरमे नई दिल्ली पहुँचत ।
 एहिमे थर्ड एसी , स्लीपर आओर जनरल डिब्बा रहत ।
ई कानपुर , इलाहाबाद , मुगलसराय होइत पटना पहुँचत ।
 दिल्ली सराय रोहिल्लासँ दरभंगाक बीच चलय बाला स्पेशल ट्रेनक नंबर अछि आओर ।
 ई ट्रेन दिल्ली सराय रोहिल्लासँ राति : बजे चलि अगिला दिन : बजे दरभंगा पहुँचत ।
 जखन कि दरभंगासँ ई ट्रेन भोरमे : बजे खुलि अगिला दिन : बजे दिल्ली सराय रोहिल्ला पहुँचत ।
 एहि ट्रेनमे थर्ड एसी , स्लीपर आओर जनरल डिब्बा रहत ।
 ई स्पेशन ट्रेन नई दिल्ली , साहिबाबाद , गाजियाबाद , कानपुर , इलाहाबाद , वाराणसी , बलिया , छपरा , सोनपुर , हाजीपुर , मुजफ्फरपुर आओर समस्तीपुर स्टेशनपर रुकत ।
 नई दिल्लीसँ गुवाहाटीक बीच आओर नंबरक स्पेशल राजधानी एक्सप्रेस चलत ।
 ई ट्रेन नई दिल्लीसँ : बजे खुलत आओर मुरादाबाद , बरेली , लखनऊ , वाराणसी , बरेली , छपरा , हाजीपुर , बरौनी , कटिहार , किशनगंज , न्यू जलपाईगुड़ी , न्यू कूच बिहार आओर न्यू बोगियागांव स्टेशनपर रुकैत अगिला दिन रातिकेँ : बजे गुवाहाटी पहुँचत ।
 गुवाहाटीसँ एकर खुलयकेँ समय रहत : बजे आओर नई दिल्ली पहुँचत : बजे जखन कि ट्रेन नंबर आओर नई दिल्ली - गुवाहाटी स्पेशल राजधानी एक्सप्रेस नई दिल्लीसँ दुपहरिया : बजे खुलि अगिला दिन रातिमे : बजे गुवाहाटी पहुँचत ।
 गुवाहाटीसँ ई ट्रेन : बजे खुलि अगिला दिन : बजे नई दिल्ली पहुँचत ।
 ई ट्रेन कानपुर , इलाहाबाद , मुगलसराय , पटना , बरौनी , कटिहार , किशनगंज , न्यू जलपाईगुड़ी , न्यू कूच बिहार आओर न्यू बोगियागांव स्टेशनपर रुकत ।
 ई टाइम तऽ जारी कयल गेल अछि मुदा टिकट कटाबय आओर गाम जायसँ पहिने स्टेशनसँ पूरा पूछताछ कऽ लेनाइ नीक रहत ।
 गाड़ी नंबर आओर स्टेशनक बारेमे पूछताछ जरूर कऽ लेब ।
 कोनो परेशानी होय तऽ लिखब ।
→  कथा मि‍लन सदाय - सगर राति‍ दीप जरय स्‍थान - माणि‍क राम बैजनाथ बजाज धर्मशाला - ‍निर्मली ( सुपौल ) दिनांक - नवम्‍वर ( शनि ) संयोजक - उमेश मण्‍डल स्‍थान - माणि‍क राम बैजनाथ बजाज धर्मशाला - ‍निर्मली ( सुपौल ) दिनांक - नवम्‍बर ( शनि ) संयोजक - उमेश मण्‍डल  → बिहार लोक सेवा आयोग बीपीएससीक वींसँ वीं धरिक सम्मिलित संयुक्त प्रतियोगिता परीक्षाकेँ रद कऽ देल गेल अछि ।
 ई आदेश पटना हाई कोर्टसँ आयल अछि ।
 मुख्य परीक्षा फरवरीसँ होय बाला छल ।
 आब पीटी फेरसँ होयत ।
 पटना हाई कोर्टक कहब अछि जे बीपीएससी परीक्षामे भेल गलतीकेँ मानि लेलक अछि ।
हाई कोर्टक कहब छल जे परीक्षाकेँ बिनु रद कयने न्यायोचित फैसला नहि भऽ सकैत अछि ।
 मई केँ भेल प्रारंभिक जाँच परीक्षा , पीटीमे एक लाख हजार परीक्षार्थी बैसल छलाह ।
 जाहिमेसँ हजार केँ सफल घोषित कयल गेल छल ।
 मुदा किछु छात्र कोर्ट चलि गेलाह ।
हुनकर कहब छलन्हि जे परीक्षामे किछु प्रश्न करीब टा गलत छल आओर कय टा मॉडल सवालक उत्तर सेहो गलत बताओल गेल छल ।
 एहिसँ पहिने बीपीएससीकेँ गलती सुधारय लेल कहल गेल मुदा सुधार नहि भेलाक बाद कोर्टकेँ ई फैसला सुनाबय पड़ल ।
 हाई कोर्टक कहब छल जे लोकतंत्रमे एको टा व्यक्तिक अधिकारकेँ उल्लंघन नहि होबायक चाही आओर जँ एहिसँ एकहुँ टा लोकक हक छिनल जाइत अछि तऽ ओ सही नहि होयत आओर हम एहि ठाम लोकक हकक रक्षाक लेल छी ।
→ दरभंगासँ बीजेपी सांसद कीर्ति झा आजाद जीकेँ जानसँ मारयकेँ धमकी मिललन्हि ।
 कीर्ति झा आजाद अखन दिल्लीमे छथिन्ह  आओर ई धमकी मोबाइलपर आयल एक टा एसएमएससँ देल गेल ।
 एसएमएसमे बीस लाख रुपैया देबयकेँ सेहो माँग कयल गेल अछि ।
 धमकी मिललाक बाद लहेरियासराय थाना इंचार्ज मिथिलेश कुमार झा एहि बारेमे एक टा मामिला दर्ज कऽ लेलखिन्ह ।
 धमकी दिसंबरकेँ देल गेल छल ।
पुलिस छानबीनमे पता चलल जे ई धमकी दरभंगाक रहमगंज इलाकामे रहय बाला लड़का पीके चौधरीक मोबाइलसँ पठाओल गेल अछि ।
 लड़का पीके चौधरी क्रिकेटर छथिन्ह आओर राज्यस्तरीय क्रिकेट खेल चुकल छथिन्ह ।
 लड़काक परिवारक लोक पठाओल आओर धमकी देबयकेँ बातसँ इनकार कऽ रहल छथिन्ह ।
लड़का अखन दरभंगामे नहि अछि ओ कतहुँ गेल अछि ।
 मुदा लड़काकेँ एहिसँ पहिने एहन तरहक कोनो इतिहास नहि रहल अछि ।
 परिवारक कहब अछि जे लड़काकेँ फँसाओल जा रहल अछि ।
धमकी क्रिकेटरक मोबाइलसँ देल गेल अछि ।
 लड़का नीक क्रिकेट खिलाड़ी अछि ।
 मुदा एमपी साहेब आजाद जी ओहि लड़काकेँ जानयसँ इनकार करय छथिन्ह ।
पुलिस एमपी साहेबकेँ सेहो सतर्क रहय लेल कहलखिन्ह ।
 जरूरत पड़लापर पुलिस हुनकर सुरक्षा व्यवस्था आओर मजबूत कऽ सकैत अछि ।
 अखन हुनका पुलिससँ बॉडीगॉर्ड मिलल छनि ।
कीर्ति जी दरभंगाक सांसदक संग भारतीय क्रिकेट टीमक खिलाड़ी सेहो रहि चुकल छथिन्ह ।
 दरभंगाक संग-संग बिहारमे क्रिकेटक विकासमे सेहो लागल रहय छथिन्ह ।
 मुदा क्रिकेटक क्षेत्रमे बिहारमे हिनका ओतेक सफलता नहि मिललन्हि ।
कीर्ति जी बिहारक पूर्व मुख्यमंत्री भगवत झा आजाद जीकेँ सुपुत्र छथिन्ह ।
 हिनकर जन्म जनवरी केँ पूर्णियामे भेल छनि यानी जन्मदिन नजदीक अछि ।
 अहाँ अपन एमपीकेँ जनवरीकेँ बधाई दऽ सकय छी ।
 कीर्ति जी सँ धरि दिल्लीसँ विधायक रहि चुकल छथिन्ह ।
 दरभंगा हिनकर सासुर छनि ।
 हिनकर पत्नी पूनम झा आजाद दिल्लीक गोल मार्केटसँ एमएलएक चुनाव लड़ि चुकल छथिन्ह ।
 मुदा ओ मुख्यमंत्री शीला दीक्षितकेँ हराबयमे कामयाब नहि भऽ पयलीह ।
→ किसानक चेहरापर चमक , दरभंगामे लोक सभ कहय छलखिन्ह जे पानि नहि होइत अछि ।
 रौदी पड़य जाइत अछि खेतमे दरारि फटल जाइत अछि ।
 मुदा जखन पानि भेल तऽ दरभंगासँ लहेरियासराय धरि पूरा टाउनमे कोनो इलाका एहन नहि बाँचल जतय ठेहुन भरि पानि नहि लागि गेल होय ।
 ओना पानि थमलाक बाद किछु इलाकासँ पानि निकलि गेल मुदा शहरक सभ प्रमुख रस्ताकेँ अखनो हाल खराब अछि ।
 सड़क आओर नालाक फर्क मिट गेल अछि ।
 कातसँ चलयकेँ फेरमे लोक कतोक बेर नालामे भसिआ जाइत छथिन्ह ।
 झमैटगर पानिसँ दरभंगा टावर चौकसँ लऽ कऽ लहेरियासराय टावर चौकक बीच सभ चौकक हाल खराब भऽ गेल ।
 कतोक ठाम तऽ रोडक कात लोकक घरमे पानि घुसि गेल ।
 पानि उपछैत रहलाह हरदम ।
कादो-कीचड़क हाल देखयकेँ होय तऽ बस स्टैंड चलि जाउ ।
 स्टैंडसँ पहिने कोनो नीक जगह देखि कऽ बससँ नहि उतरलहुँ तऽ भीतर गेलापर किचाहिने अछि ।
 सूट-बूट , सामान सभक घिजाउन ।
 बस स्टैंडसँ रेलवे स्टेशन जायमे अहाँकेँ पानिक नजारा नीकसँ मिलि जायत ।
 सड़कक पानि नालीक पानि जकाँ कारी ।
 जाहिमे लोक भगवानक नाम जपैत एक-एक टा डेग कदम उठाबैत छथिन्ह ।
 नाला-नालीक सफाई नहि होयसँ हाल आओर खराब भऽ जाइत अछि ।
 सफाईकेँ ई हाल जे खुद नगर निगमक दफ्तरमे ठेहुन भरि पानि लागि गेल छल ।
 पानि कम भेलाक बाद बहि गेल मुदा हाल तऽ पूरा इलाकेकेँ खराब अछि ।
 जरूरी काज नहि रहलापर लोक घरसँ बाहर नहि निकलय चाहैत छथिन्ह ।
मुदा एहिमे एक टा नीक गप ई जे टाउनसँ बाहर निकलु तऽ सभ किछु सुन्दर लागत हरिअर-हरिअर ।
 गाछ , फूल , पत्तामे आब हरिअरी आयल अछि ।
 खेतमे फाटल दरारिमे पानि गेलासँ जमीन फेर गमकय लागल अछि ।
 माइटक सुगंध जकाँ कहाँ कोनो सुगंध , महक मिलत अहाँकेँ ।
 जे लोक पटवन कऽ कहुना पानि पटा रोपाई कऽ देने छलखिन्ह ;  हुनकर खेतक बिआ धान एक बेर फेरसँ लहलहाय लगैत अछि ।
 किसान भाईकेँ गामक लोक सभक चेहरापर बड़ दिनक बाद खुशी देखायल अछि ।
 उम्मीद करु आगाँ सेहो सभ किछु नीक रहय ।
→ इंटरनेटपर मैथिलीक पहिल पत्रिका विदेह आब सदेह भऽ गेल अछि ।
विदेह सदेह बनि आब सभक सोझा आबि गेल अछि ।
 एकर पूरा श्रेय श्री गजेन्द्र ठाकुर जीकेँ जाय छनि ।
 ई हुनकर मातृभाषा मैथिलीक प्रति अनुरागकेँ सेहो देखबैत अछि ।
 गजेन्द्र जी मैथिलीमे कय टा पोथी तऽ लिखनहिँ छथिन्ह ।
मैथिली-अँग्रेजी आ अँग्रेजी-मैथिली शब्दकोश सेहो तैयार कयने छथिन्ह ।
 सदिखन मैथिलीक विकासमे जुटल रहय छथिन्ह ।
 देश-विदेशक मैथिलकेँ एक ठाम लाबयमे विदेहक बड़का योगदान रहल अछि ।
 ई मैथिल सभकेँ एक टा बड़का मंच प्रदान करैत अछि ।
 विदेह दुनियाँक करीब सत्तर टा देशमे पढ़ल जाइत अछि ।
 मैथिली पत्रकारितामे अखन धरि विदेह जे काज करलक ओ अतुलनीय अछि ।
 इंटरनेटक माध्यमसँ पत्रिका निकालनाइ , एकरा तऽ अहाँ एक तरहे एक टा साहसिक कदम कहि सकैत छी ।
 जतय प्रिंटकेँ पढ़य लेल एको टा पत्र-पत्रिका नहि मिलैत होय ।
 ओतय ई साहसिके कदम अछि ।
 प्रिंट बाला पत्र-पत्रिका तऽ नामे लेल अछि ।
 सालमे एक-दु टा अंक निकालि खानापूर्ति टा होइत अछि ।
 कोनो सभा संगतक दौरान मिलल तऽ मिलल नहि तऽ पतो नहि चलत जे मैथिलीमे ई पत्रिका निकलैत अछि ।
 नाम तऽ दस टाकेँ सुनय लेल मिलत ।
 बस अपनेमे निकालय छथि आओर अपनेमे पढय छथि ।
एहन हालतमे विदेहकेँ निकलनाइ सुखद अछि ।
 कमसँ कम इंटरनेटहिंपर गजेन्द्र ठाकुर जी हर अंक तऽ निकालैत छथिन्ह ।
 आब जखन विदेह सदेह भऽ गेल अछि उम्मीद अछि ठाकुर जी एहि क्रमकेँ जारी रखताह ।
 ओना विदेहकेँ सदेह बाला अंक इंटरनेटपर सेहो अछि ।
 विदेहकेँ इंटरनेटक अंक जारी रहत ओहिमे कोनो रुकावट नहि आयत ।
 विदेह सदेह पत्रिकाक पहिल अंकमे इंटरनेट बाला विदेहक पहिल पचीस अंकक चुनल रचनाकेँ प्रकाशित कयल गेल अछि ।
 विदेहमे कथा-पिहानी , कविता , एकांकी , कॉर्टून , इंटरव्यू सभ किछुक समावेश तऽ कयल गेल अछि ।
 पत्रिकाक आखिरमे मैथिलीक मानक लेखन शैली सेहो देल गेल अछि ।
 कमसँ कम हमरा सभ जकाँ लोककेँ लेल तऽ ई नीक अछि ।
 गाम-घरसँ बाहर रहय बाला आओर मैथिलीक पोथी कम पढ़य बाला लोक सभक लेल ई मानक लेखन शैली बड़ काजक अछि ।
 मुदा एकरा बेर-बेर पढ़यकेँ जरूरत अछि ।
 कियाक तऽ जे लिखयकेँ आदत भऽ जाइत अछि ओ जल्दी नहि हटैत अछि ।
विदेह सदेहक एहि अंककेँ देखि मन खुश भऽ गेल ।
 आब अगिलाक इंतजार अछि ।
 अगिला साल जनवरीमे विदेहक अगिला अंक आयत ।
 ओना एहि अंकक लेल गजेन्द्र ठाकुर जीकेँ काफी मेहनत करय पड़लन्हि ।
 फोंटक दिक्कत , ले आउट , फॉर्मेटिंगकय सभ ठाम हुनका जुझय पड़लन्हि ।
 रचनाकारक पठायल एक-एक रचनाकेँ फेरसँ टाइप करनाइ , छपयसँ पहिने एक-एक शब्दकेँ फेरसँ चेक करनाइ ।
 एकदमसँ थका देबय बाला काज अछि ।
 एहिक लेल हुनका बहुत-बहुत धन्यवाद आओर अगिला अंकक लेल शुभकामना ।
→ आइ राष्ट्रपिता गाँधीजी बड़ याद आबि रहल छथि ।
 हुनकर एतेक कमी कहिओ नहि खलल छल ।
 बापू अहाँक देशकेँ ई की भऽ गेल अछि ?
की देश एहिना विकासक रस्तापर जायत ?
मिडिल स्कूलमे पढ़ने छलहुँ जे हम सभ भारत गणराज्यक निवासी छी ।
 देशमे कतहुँ आबि-जाय-बसि सकय छी ।
 एक-दोसरा संग रहि सकय छी ।
 सभ देशवासी एक छी ।
 मुदा हाई स्कूलमे गेलहुँ तऽ पता चलल जे जम्मू-कश्मीरमे अहाँ बसि नहि सकय छी ।
 अपन देशक किछु खास दोसर इलाकामे जायकेँ लेल अहाँकेँ सरकारकेँ बताबय पड़त  आओर जखन कॉलेजकेँ पढ़ि कऽ बाहर अयलहुँ तऽ पता चलल जे असम नहि जा , जम्मू-कश्मीर नहि जा , महाराष्ट्र नहि जा , कर्नाटक नहि जा , गुजरात नहि जा एहि ठामक लोक बिहारीकेँ विदेशी बुझैत अछि ।
 आन जकाँ बर्ताव करैत अछि ।
 मारैत-पीटैत अछि ।
 की केंद्रकेँ काँग्रेस सरकार गाँधी जीकेँ एहि सपनाकेँ साकार करयमे लागल अछि ?
पहिने लोक कमाय लेल बंगाल , असम जाय छलाह ।
 असममे हिंसाक बाद पंजाब , हरियाणा , मुम्बई आओर दिल्लीक रूख कयलाह ।
 मुदा असममे दोसर राज्य बालाकेँ जे भगाबयकेँ रोग रहै ओ मुम्बई , दिल्ली बालाकेँ सेहो लागि गेल ।
 सरकारक ढुलमुल रवैया , लचीलापन , वोट , तुष्टिकरणक राजनीतिक कारण देशक एकतापर असर पड़ल ।
 सिर्फ शहरक विकासपर ध्यान देय बाला सरकारक कारण गामसँ लोकक पलायन होय लागल ।
 मुदा शहरमे कमायकेँ लेल गेल बिहारी लोककेँ मारय-पीटय जाय लागल ।
 बिहारी , भैया कहि कऽ बजाओल जाय लागल ।
 पूरा देशकेँ अपन घर-आँगन मानय बाला बिहारी लोकक अपमान कयल जाय लागल ।
 कहल गेल अपना घर जा ।
बिहारी कहिओ राज ठाकरेकेँ महाराष्ट्र नवनिर्माण सेनाक निशाना बनल तऽ कहिओ कर्नाटकमे स्थानीय छात्र सभकेँ ।
 कहिओ दिल्लीक दुर्दशाक लेल शीला दीक्षित बिहारीकेँ जिम्मेदार ठहरयलीह तऽ कहिओ केंद्र सरकार एको टा मंत्री नहि बना बिहारकेँ ठेंगा देखयलक ; तऽ कहिओ पुणेमे इंटरव्यूमे बिहारी छात्रसँ पूछल गेल कि देशक क्राइम कैपिटल कोन अछि ?
आब नंबर आयल अछि गुजरातक शहर सूरतक ।
सूरतक   मुदा लोकक जिनगी अखनो पटरी पर नहिं आएल अछि.  जीवन कटनाय अखनो पहाड़ बनल अछि.  बाढ़ि के समय मे चारु कात जतय पानिए-पानि 