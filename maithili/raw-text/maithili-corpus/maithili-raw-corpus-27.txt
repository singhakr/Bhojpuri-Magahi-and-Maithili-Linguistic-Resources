  ओहोमे विआहलि लड़कीकेँ , ओहोमे भरल पार्टीमे… गाम-घरक लोक सभकेँ सोझामे ।
एकसँ दोसरा , दोसरासँ तेसरा बात पसरैत गेल ।
 एहन भेल जे हमर गाम सेहो पहुँच गेल ।
 माय-बाबू जीक लग सेहो पहुँचि गेलन्हि ।
 पंडित जीक लग सेहो पहुँचि गेलन्हि ।
माय-बाबू जी जतेक चिंतित , पंडितजी ओतेक प्रसन्न ।
 ओ पहुँचि गेलाह हमर घर ।
 राखय लगलाह अपन पक्ष ।
 हमरा प्रति भड़काबयकेँ जतेक कोशिश होइत अछि करय लगलाह ।
बाबू जी पंडित जीकेँ ई कहि विदा करलखिन्ह जे एक तऽ बौआ नहि चिपटलखिन्ह ; दोसर ओ लड़की विआहलि छथिन्ह ।
 नीक परिवारक छथिन्ह आओर दिल्लीमे पढ़ि-लिख कऽ अमेरिकामे रहय छथिन्ह ।
 जतए ककरोसँ गरा मिलनाइ खराब नहि मानल जाइत अछि ।
दूनुमे जान -पहिचान होतन्हि ।
 ओतेक दिन बाद मिलल होयथिन्ह तऽ गरा मिल लेने होयथिन्ह ।
 एहिमे बेजाय की अछि ?
की हम-अहाँ गरा नहि मिलय छी की ?
फेर जखन हुनकर परिवार , पति , भाई , बहिनकेँ खराब नहि लगलन्हि तऽ अहाँकेँ कियाक अपसिआँत लगैत अछि ।
 पंडित जी निरुत्तर भऽ घर आपस गेलाह ।
 मुदा बाबू जीक मन फेर हमरापर अटैकि गेलन्हि ।
बाबूजी तुरंत हमरा फोन लगयलाह ।
 एम्हर-ओम्हरकेँ गप करैत रहलाह ।
 केहन छी ?
काम-काज केहन चलि रहल अछि ?
कोनो दिक्कत तऽ नहि ?
कहिआ गाम आबि रहल छी ?
मुदा ओ जे पूछय चाहय छलखिन्ह से पूछि नहि पाबि रहल छलखिन्ह ।
बाबू जी बड़ देरधरि किछु-किछु बतिआइत रहलाह ।
 आखिरमे बिआह बाला मुद्दापर अयलाह ।
 मुदा सीधा बात करयकेँ बदला ई पूछलाह जे छोटका बाबू जीक संगी वीरेंद्र बाबू जीक पुत्री सेहो दिल्लीमे काज करय छथिन्ह ।
एक टा पुत्री अमेरिकामे विआहलि छथिन्ह ।
 वीरेन्द्र बाबूकेँ लड़का सेहो दिल्लीयेमे काज करय छथिन्ह ।
 अहाँकेँ तऽ मिलल होयताह दिल्लीमे ?
की भेँट-मुलाकात अछि की नहि ?
आब हमरा तऽ ई नहि फुराय जे इनकार करियन्हि आ इकरार ।
 एकदमसँ घेरा गेल छलहुँ ।
 झूठ सेहो नहि बाजि सकय छलहुँ ।
 आब तऽ एकहि टा रस्ता बचि गेल जे सभ किछु बता देल जाय ।
हम कहलियन्हि जे हँ हुनका जानय छियन्हि ।
 पिछला दिन हुनकर छोट बहिनक जन्मदिन पार्टीमे गेल छलहुँ ।
 ओहिमे बड़की बहिन सेहो आयल छलीह ।
 संयोग एहन जे हुनकर बड़की बहिन कॉलेजमे हमर संगी छलीह ।
 हम नीक जकाँ जानय छियन्हि हुनका ।
नीक लोक छथिन्ह ।
 परिवार सेहो नीक छनि ।
 हमरा जे सभ ओहि टाइम फुरायल बाबू जीकेँ बता देलियन्हि ।
 आब जखन बाबू जीकेँ हमरासँ गप भेलन्हि तऽ हुनकर मन शांत भेलन्हि  आओर हमर मन सेहो किछु हल्का भेल ।
पार्टीक बाद हमर मन सेहो ओहिपर अटकल छल ।
 ध्यान घुमि-फिर कऽ ओहिपर ठमैकि जाय छल ।
 बाबू जीसँ गप भेलाक बाद काफी हल्का महसूस करय लगलहुँ ।
 लागल जेना सीनापर पड़ल एक टा बड़का भार हटि गेल होय ।
→ रामविलास पासवान जीक एलजेपी बिहारमे अपन टा उम्मीदवारक नामक घोषणा कऽ देल गेल अछि ।
 पासवानजी स्वयं हाजीपुर सुरक्षित सीटसँ लड़ताह ।
 मिथिलाक हिसाबसँ देखल जाय तऽ समस्तीपुरसँ रामचंद्र पासवान , मुजफ्फरपुरसँ भगवान लाल साहनी , पश्चिमी चम्पारणसँ प्रकाश झा , बेगूसरायसँ अनिल चौधरी , अररियासँ जाकिर अनवर आओर कटिहारसँ अशफाफ करीम जीकेँ उम्मीदवार बनाओल गेल अछि ।
  सभ किछु उम्रेपर नीक लगै छै , अखन नहि विआह करबन्हि तऽ कहिआ करबन्हि ?
बूढ़ा जयथिन्ह तखन करबन्हि की ?
बौआकेर तुरियाकेँ जतेक लड़का छलखिन सभकेँ घर बसि गेल छनि ; नेना-भुटका सेहो भऽ गेल छनि ।
नहि होय अछि तऽ अहाँ स्वयं दू दिन लेल कियाक नहि दिल्ली चल जाय छी ?
जाउ नीकसँ बात कऽ लेब ।
 नहि तऽ बौयेकेँ बजा लिअ ।
 काम-काज नीकसँ चलिये रहल छनि ; फेर कोन दिक्कत छनि ।
अहाँ बौआक दोस्त सभसँ सेहो कियाक नहि बात करय छियन्हि ?
अखन विआह करयकेँ उम्र छनि ।
 शोभा-सुन्दरक सेहो एक टा समय होय छै ।
आब तऽ एहन भेल जे दिन भरिमे माय चारि-पाँच बेर बाबू जीक सोझा एहि बातकेँ छोड़ि दय छलीह ।
 बाबूजी परेशान भऽ गेलाह ।
संयोग एहन जे एहि बीच मामा जी सेहो घुमैत-फिरैत गाम पहुँचि गेलाह ।
 खाना खाएकेँ समय माय हुनका सोझा सेहो एकर जिक्र कऽ देलीह ।
 दिल्ली बाला गप सुनलाक बाद मामा जीकेँ नहि रहल गेलन्हि ।
ओ कहलखिन्ह जे बौआकेँ तऽ हमहीँ वीरेन्द्र बाबूक लड़कीकेँ बारेमे बतओने छलियन्हि ।
 वीरेन्द्र बाबूक लड़की सेहो दिल्लीमे नीक पोस्टपर काज करय छथिन्ह ।
 सुन्दर-सुशील सेहो छथिन्ह ।
 नीक कथा अछि ई ।
ई सुनतहिँ बाबू जी भड़कि गेलाह ।
 मामा जीपर खिसिआइत कहलखिन्ह तऽ ई सभ अहाँकेँ लगायल अछि ।
 बौआकेँ बताबयसँ पहिने कनी हमरा बता देने रहितहुँ तऽ की भऽ गेल रहैत ।
 जँ नीक कथा अछि , लड़की नीक अछि आओर बौआकेँ पसंद छनि तऽ फेर दिक्कत की अछि ?
बौआकेँ जे पसंद से हमर सभक पसंद आओर भगवानक शुक्र तऽ ई अछि जे कथा अपने जाति-बिरादरीमे अछि ।
 नहि तऽ बाहर निकलि गेल बच्चा सभपर कोनो भरोस नहि जँ ओम्हरे खोजि कऽ कोनोसँ कऽ लेत तऽ की कऽ लेबय ।
मायकेँ तऽ जेना मनक मुराद पूरा भऽ गेलन्हि ।
 मामा जीपर प्रेशर बनाबैत कहलीह अहाँ किछु दिनक लेल दिल्ली चलि जाउ आओर बौआक मनकेँ थाह लिऔन जे एहि कथापर हुनकर की विचार छनि य़ मामा जी हँमे हँ मिलाबैत कहलखिन्ह अहाँ सभ बेकारे परेशान होय छी ।
 हम काल्हिये जा कऽ रिजर्वेशन करा लैत छी ।
 वीरेन्द्र बाबूक सुपुत्र सेहो रहय छथिन्ह ओहि ठाम , हम हुनकासँ सेहो भेँट कऽ लेबन्हि आओर वीरेन्द्रबाबू तऽ छोटका पाहुन लालबाबू (छोटा बाबू )क संगी छनि , कियाक नहि हुनकासँ गप करय छियनि ।
 दू दिनक लेल छुट्टी लऽ कऽ चलि अयताह आओर वीरेन्द्रबाबूसँ भेँट कऽ लेथिन्ह ।
मामा जीसँ एहि बारेमे गप कऽ मायकेँ कनी धीरज अयलन्हि ।
 माय छोटा बाबूकेँ सेहो फोनपर गप कऽ दू दिनक छु्टटी लऽ गाम आबयकेर फरमान सुना देलीह ।
एहन सभ परिवारमे होइत अछि ।
 जखन धरि पढ़ैत रहु ; तऽ कहिया नोकरी होयतन्हि ; नोकरी भेल तऽ कत नीक कनियाँ मिलतन्हि ।
 बिआह भऽ गेल तऽ कहिआ पोता-पोतीक मुँह देखब  आओर ई सभ होइत रहैत अछि तऽ जी जुड़ाइत रहैत अछि ।
ओम्हर मामा जी दिल्ली आबयकेँ तैयारीमे जुटि गेलाह ।
 एम्हर हम एहि गुनधूनमे लागि गेलहुँ जे श्वेता हमरा बारेमे की सोचय होयतीह ।
अल्काकेँ की हाल होयतन्हि ।
अल्का तऽ हमरा बारेमे सभ जानय छथिन्ह ।
 मुदा श्वेता तऽ किछु खास नहि जानय छथिन्ह हमरा बारेमे ।
 की धारणा बनि गेल होयतन्हि हमरा बारेमे ?
की सोचय होयतीह हमरा बारेमे ?
दिमागमे इहे सभ घुमि रहल छल कि फोन घनघनाय लागल ।
 देखलहुँ तऽ नव नंबर छल ।
 बात करयपर पता चलल जे अल्काकेँ ओहि ठाम बाला नवका नंबर छल ।
 जहिआ धरि इंडियामे रहतीह तहिआ धरि एहि नंबरपर गप होयत ।
ओ हमरासँ किछु गप करय चाहय छलीह ।
 मिलय चाहय छलीह ।
 तय भेल जे काल्हि सीपीमे मैकडोनल्डमे मिलल जाय ।
 आब देखिऔ काल्हि की होइत अछि ?
 → छठम चरणमे वोट पड़य बाला विधानसभा क्षेत्र आओर ओकर नंबर ( सीट ) → मिथिलामे महिला सभक बीच एक टा सभसँ लोकप्रिय पावनि अछि जितिया ।
 ओना ई पावनि पूरा यूपी-बिहारकेर महिला सभ करय छथिन्ह ।
 हमर माय , दीदी , भाभी सभ कएने छथिन्ह ।
 ई सितम्बरकेँ नहाय-खायसँ शुरू भेल केर पूरा निराहार आओर निर्जलाकेर संग उपवास आओर केर भोरे-भोर पारन ।
 मिथिलामे एहि पावनिकेँ सभसँ भारी पावनि कहल जाइत अछि ।
 एक टा कहबी सेहो अछि जितिया पावनि बड़ भारी , धिआ-पुताकेँ ठोकि सुतेलनि , अपने खयलनि भरि थाड़ी ।
 एहि पावनिकेँ पुत्रकेर कामना , पुत्रकेर दीर्घायु होबयकेर लेल कयल जाइत अछि  ।
 एक तरहे कहि सकय छी जे एहि पावनिकेँ माय अपन बेटाकेर लेल करय छथिन्ह ।
 उपवास कऽ कष्ट झेलय छथिन्ह ।
 कहल जाइत अछि जे एहि अनुष्टानसँ व्रतीक शारीरिक सुखक अलावा कय टा रोगसँ मुक्ति मिलैत छनि ।
 व्रतक प्रभावसँ पुत्र-पौत्र सदा आरोग्य रहय छथिन्ह ।
 उपवाससँ वंशक वृद्धि आओर समृद्धि होइत अछि ।
 उपवासकेर बाद राजा जीमूतवाहनकेर कथा सेहो सुनल जाइत अछि ।
 उपवासकेर बाद पारणकेर समय कतोक तरहक पकवान , खेनाइ- पिनाइ होइत अछि ।
 भोरे-भोर सुतलेमेसँ नेना-धिया-पुताकेँ उठा कऽ नीक-नीक चीज खाय लेल मिलैत अछि ।
 मिठाई सभ सेहो मिलैत अछि ।
→ पतिकेँ आयुकेँ लेल करय जाय बाला लोक आस्थाक पर्व वट-सावित्री रवि दिन मनाओल गेल ।
 एहि पावनिमे पतिक रक्षा , आयुक लेल वट वृक्ष बरक गाछक पति मानि कऽ पूजल जाइत अछि ।
 अपना दिस एकरा बरसाइत सेहो कहल जाइत अछि ।
 विवाहित स्त्री , माय-बहिन सभ पूजाक थारी लऽ पंखाक संग वट वृक्षक लग जाय छथिन्ह ।
 वट वृक्षक चारु कात रक्षा सूत्र बान्हय छथिन्ह आओर पंखासँ हवा करय छथिन्ह ।
 मानल जाइत अछि जे वट सावित्रीक पूजा कयलासँ सात जन्म धरि सुहागिन रहयकेँ आशीष मिलैत अछि ।
 पूजाक बाद सत्यवान आओर सावित्रीक कथा सेहो सुनाओल जाइत अछि ।
 वट सावित्रीक दिन नवविवाहिता सभमे उत्साह देखते बनैत अछि ।
 सोलहो श्रृंगारक गाम-घरसँ सभ माय , बहिन , भौजी , काकी सभ वट सावित्री लग पहुँचि पूजा करय छथिन्ह ।
 नव-नव कपड़ा लत्तामे सभ किछु नव बुझाइत रहैत अछि ।
 उपवास सेहो राखय छथिन्ह ।
 खयबो करय छथिन्ह तऽ बिनु नूनकेँ फीका मिष्टान सभ फल सभ ।
 खीर बनाओल जाइत अछि ।
 नवविवाहिता सभकेँ तऽ सासुरसँ पूरा भार-चंगेड़ा आबैत अछि ।
 ओहिमे साड़ी आओर कपड़ा संग श्रृंगारक सामान सभ रहैत अछि ।
 पूजाक सामान रहैत अछि ।
 नीक घरमे गहना-गुड़िया सेहो आबैत अछि ।
 सासुरक कपड़ा पहिर पूजा करय जाय छथिन्ह ।
 रंगीन तागक रक्षा सूत्र बान्हि गाछसं गरा मिलि , प्रणाम कऽ घर आबि जाय छथिन्ह ।
 कतोक ठाम जतय महिला सभ वट वृक्षक लग नहि जा पाबय छथिन्ह ओ गाछक डारि तोड़ि आँगनमे रोपि पूजा कऽ लैत छथिन्ह ।
 जेना दिल्ली सन टाउनमे छठि पार्कमे मना लेल जाइत अछि ।
 एहि पावनिमे गाम-घरमे तऽ नव विवाहिताक पति सेहो आबय छथिन्ह ।
 पाहुन सभ लाल धोती उज्जर रेशमी कुर्ता लाल पाग पहिर पूजाक समय संग रहय छथिन्ह ।
 पूजाक बाद फुलाओल चना , हलुआ , फल प्रसादमे देल जाइत अछि ।
 महिला सभ अपन-अपन खोइंचामे ई प्रसाद लऽ घर जाय छथिन्ह ।
 → पाँचम चरणमे वोट पड़य बाला विधानसभा क्षेत्र आओर ओकर नंबर( सीट ) → बिहारमे चुनाव प्रचार करयकेँ मुद्दापर बीजेपी आओर जेडीयूमे एकता नहि बनि पाबि रहल अछि ।
 मतभेदक सभसँ पैघ मुद्दा छथिन्ह गुजरातक मुख्यमंत्री नरेन्द्र मोदी ।
 बीजेपीक कहब अछि जे मोदी प्रचार करताह ।
 जेडीयू कहैत अछि घुसय नहि देबन्हि ।
बिहारमे अगिला माससँ विधानसभाक लेल वोट डालल जायत ।
 वोटिंग छह चरणमे होयत 