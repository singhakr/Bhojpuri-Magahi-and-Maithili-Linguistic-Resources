 ।
 मैथिली बजै छी की ?
रिमझिम लजाइत बजलीह – हँ , थोड़-बहुत ।
तकर बाद उदित नारायण हुनक गायिकीपर मैथिलीमे कमेन्ट देलनि ।
एहि बातसँ ई सिद्ध भेल जे हुनका हृदयमे मैथिलीक प्रति प्रगाढ़ प्रेम छनि ।
कारण , भोजपुरीक टीवी चैनेलपर मिथिली बजबाक हुनक छटपटाहटि सहजे देखल गेल ।
मुदा मैथिलीकेँ प्रोमोट करबाक लेल की कयलनि आ की कऽ रहलाह अछि , से बेसी महत्वपूर्ण ।
सक्षमे दिस संसार अपेक्षाक दृष्टिसँ तकैत छैक ।
मैथिलीक अउनाहटि एहीसँ पता लगाओल जा सकैत अछि जे मैथिली अपना संसारमे जतेक हाथ-पयर मारबामे सक्षम अछि , मारिये रहल अछि संगहि आन-आन भाषा-क्षेत्रक प्रिंट-इलेक्ट्रोनिक मीडियामे सेहो घुसपैठ कऽ रहल अछि ।
जेना हिन्दी चैनलक धारावाहिक सभमे मैथिली गीत ओ संवाद सुनबा-देखबामे आबि जाइत अछि तऽ भोजपुरी चैनेल महुआपर तऽ कतेको चिन्हार मैथिली कलाकार रोजगाररत छथि तऽ एही चैनेलपर कहियो-काल मैथिली गीत-सिनेमा देखबा लेल सेहो भेटि जाइत अछि ।
आब प्रश्न उठैत अछि जे आखिर कहिया धरि घुसपैठेसँ काज चलबैत रहब ?
समाचार पत्र , टीवी चैनल , सिनेमाक क्षेत्रमे ठोस काजक नितांत आवश्यकता अछि ।
कारण एहिसँ भाषाक प्रसार व्यापक रूपेँ होइत छैक ।
मैथिली घेंट उठौलक अछि ।
कोलकातासँ मैथिली दैनिक पत्र ( मिथिला समाद ) आ दिल्लीसँ टीवी चैनेल ( सौभाग्य मिथिला ) शुरू भेल अछि ।
एहि दुनूक आगाँ अपन प्रसार व्यापक करबाक चुनौती छैक ।
मिथिला क्षेत्रक लोक माछ खा शरीरे बलिष्ट आ दिमागे तेज होइत अछि तऽ पान खा स्वरक प्रखरता सेहो बनल रहैत छैक ।
संगहि एहि क्षेत्रक लोकमे मखानसँ सादगी सेहो देखबामे अबैछ ।
मैथिलीक चर्चा अबिते विद्यापतिक छवि दृष्टि पटलपर नाचय लगैछ ।
विद्यापति मैथिलीक प्राण छथि , ताहिमे कोनो दू मति नहि ।
मुदा हमरालोकनि कहिया धरि विद्यापतियेसँ काज चलबैत रहब ?
हमरालोकनिकेँ गोसाओनिक घरसँ निकलि बाहरोक बसात लगयबाक चाही ।
आधुनिक युगक माँगक अनुरूप अनुकूलित होयब आवश्यक ।
एकैसम शताब्दीमे मिथिलाक कराह-स्वर दरभंगा होइत सोझे दिल्ली पहुँचि रहल अछि तऽ मैथिलीक छटपटाहटि सहजहि अनुभव कयल जा सकैत अछि ।
आशा अछि मैथिल एहि बातकेँ बुझैत अपन माय , मातृभूमि आ मातृभाषाक मान बढ़यबाक प्रबल प्रयत्न करताह ।
हमरालोकनिकेँ संयुक्त प्रयाससँ एहन मिथिलाक सृजन करबाक अछि , जकर गमकसँ वातावरण गमगमा जाय , जकरा देखने नयन तिरपित भऽ जाय आ जकरा सुनने कर्णपटल धन्य भऽ जाय ।
हमरालोकनिकेँ एहन बसात बहयबाक अछि , जकर अनुभव मात्रसँ ओकर पहिचान कयल जा सकय ।
हमरालोकनिकेँ एहन परिवर्तन अनबाक अछि जाहिसँ कमसँ कम मैथिल मैथिलकेँ चिन्हबामे धोखा नहि खा सकथि ।
हमरा एखन मिथिला बनेबाक अछि जाहिसँ कोनो उदित नारायणकेँ ई नहि पूछय पड़नि जे ' अहाँ मैथिली बजै छी की ?
' 	रूपेश कुमार झा ' त्योंथ ' लेखक परिचय : रूपेश कुमार झा ' त्योंथ ' पिता : श्री नवकान्त झा , ग्राम : त्योंथागढ़ ( बेनीपट्टी ) , पोस्ट : त्योंथागढ़ , भाया : खिरहर , जिला : मधुबनी ( मिथिला ) सम्प्रति कोलकातामे स्नातक अंतिम वर्षमे अध्यनरत , संगहि संग साहित्यिक गतिविधिमे सेहो सक्रिय छथि ।
→ महाराष्ट्रमे एक बेर फेर बिहारक अपमान भेल अछि ।
 पुणेकेँ एक टा लॉ इंस्टीच्यूटमे इंटरव्यूक लेल गेल छात्रकेँ बिहारी कहिकेँ बजाओल गेल ।
 बिहारी कहिकेँ बजाबय बाला कोनो अनपढ़ आओर गंवार लोक नहि छलाह ।
 बिहारी बजाबय बाला छलाह इंटरव्यू बोर्डक सदस्य ।
 एतबा नहि इंटरव्यू बोर्डक सदस्य बिहारीकेँ ताना देबयकेँ संग हिनका संग इहो कहलाह जे आबि गेलाह क्राइम प्रदेशक निवासी ।
 एडमिशनक लेल बिहारसँ संस्थानमे इंटरव्यू देबय लेल गेल छात्रकेँ अपमानित कयल गेल ।
 ई वाक्या रोडपर चलैत आ एम्हर-ओम्हर नहि भेल अछि ।
 वाक्या भेल देशक सम्मानित लॉ इंस्टीच्यूटमे ।
 ई घटनाक खबर मिललाक बादसँ लोक सन्न छथि ।
 अहाँ सोचि सकय छी जे इंटरव्यू बोर्डक लोककेँ केहन मानसिकता अछि ।
 लॉकेँ माध्यमसँ ओ लोककेँ न्याय , सामाजिक समरसताक प्रयास की करथिन्ह ?
ओ तऽ समाजमे जहर घोरयकेँ काज कऽ रहल छथि ।
 एकर जतेक निंदा कयल जाय कम होयत ।
 इंटरव्यूक एहन सदस्यक खिलाफ कार्रवाई करैत महाराष्ट्र सरकारकेँ तुरंत एहन लोककेँ बाहरक रास्ता देखयबाक चाही ।
 एहन लोक समाजक लेल कलंक अछि जे समाजकेँ , देशकेँ बाँटयकेँ कोशिश कऽ रहल छथि ।
 लोक राज ठाकरेकेँ कहैत छल ।
 मुदा एहन पढ़ल-लिखल लोक , देशकेँ दिशा देबऽ बाला लोक तऽ आओर खतरनाक अछि देशक विकासक रास्तामे ।
 एहन लोककेँ सख्तसँ सख्त सजा देबयकेँ जरूरत छै जाहीसँ दोसर लोक एहि तरहक हिम्मत नहि कऽ सकय ।
 मुख्यमंत्री नीतीश कुमार एहि मामलाकेँ गंभीरतासँ लैत केंद्रीय गृह मंत्री आओर महाराष्ट्रक मुख्यमंत्रीकेँ पत्र पठेलखिन्ह अछि ।
 अपन पत्रमे नीतीश जी कहलथिन्ह कि बिहारी छात्र सभक सुरक्षाकेँ लऽ कऽ कठोर कदम उठाबयकेँ जरूरत अछि ।
 नीतीश जी इहो कहलखिन्ह जे लॉ इंस्टीट्यूटमे बिहारक छात्रसँ आपत्तिजनक सवाल पूछल जा रहल अछि ।
 छात्रकेँ इंटरव्यू बोर्डकेँ बिहारी विरोधी रुखकेँ सामना करय पड़ि रहल अछि ।
 इंटरव्यूक दौरान बिहारी छात्र सभकेँ कहल गेल जे बिहार क्राइमक कैपिटल अछि आओर बिहारी एहि ठाम क्राइम करय लेल आबैत अछि ।
 अपन चिट्ठीमे मुख्यमंत्री लिखलखिन्ह जे एहिसँ बिहारक लोकक भावनाकेँ बड़का आघात पहुँचल अछि ।
 महाराष्ट्रमे बिहारी छात्र आओर मजदूरकेँ लगातार परेशान करनाइ चिंताक बात अछि ।
 मुदा कि करबय पिछला बेर जखन बिहारी छात्र सभकेँ मुम्बई , महाराष्ट्रमे मारल-पीटल गेल छल तखनो काँग्रेसेकेँ सरकार छल केंद्र आओर राज्य दुनु ठाम आओर अखनो दुनु ठाम काँग्रेसेकेँ सरकार अछि ।
 काँग्रेस सरकार बिहारी मामलापर अनठिआबय बाला मानसिकता राखैत अछि ।
 मामलाकेँ टालय बाला रूख राखैत अछि ।
 राज ठाकरे मामलापर सेहो अनठिआबैत-अनठिआबैत हीरो बना देलक ।
 जँ काँग्रेस सरकारकेँ एहि मामलापर कनिओ संजीदा रहैत तऽ अखन धरि इंटरव्यू बोर्डक सदस्यकेँ हटा देल गेल रहैत ।
 मुदा केंद्र सरकार सेहो जेना जख्मपर नूने मलयकेँ काज करैत अछि ।
 आखिर बिहारक मेहनती , लगनशील , तेजतर्रार , हरफनमौला लोकक खिलाफ कहिआ धरि ई सभ होइत रहत ?
सरकार कोनो मामलाकेँ शुरूयेमे गंभीरतासँ कियाक नहि लैत अछि ?
की ऑस्ट्रेलिया , कनाडामे जेना भारतीय छात्रक संग भऽ रहल अछि ओ भारतके दोसर राज्यमे बिहारीक संग होइत रहत की ?
ई सभ कहिआ धरि चलैत रहत ?
→ ठंडापर आइ शुक्रदिनकेँ हिन्दुस्तानमे पवनक बड़ नीक कॉर्टून आयल अछि ।
 ठंडापर बनल ई कॉर्टून अहाँ सभकेँ सेहो नीक लगबाक चाही ।
→ अंतर्राष्ट्रीय मैथिली परिषदक दु दिनक राष्ट्रीय कार्यकारिणी जयनगरमे शुरू होबय जा रहल अछि ।
 कार्यकारिणी आओर जूनकेँ आर्य कुमार पुस्तकालयमे होयत ।
 राष्ट्रीय कार्यकारिणीमे मिथिला आओर मैथिलीक विकासपर चर्चा कयल जायत ।
 मुदा अखन धरि जतेक बैसार आओर काज भेल अछि ओकरा संताष जनक नहि कहल जा सकैत अछि ।
 अपन मैथिल सभ कय टा गुटमे बंटल छी ।
 एक टा ईर घाट तऽ दोसर बीर घाट ।
 विकासक बातपर सेहो कोनो तालमेल नहि ।
 सभ अपन-अपन राग अलापैत रहैत छथि ।
 एहि कार्यकारिणीमे करीब टा सदस्य शामिल होयताह ।
 हिनका सभसँ हम नीक करयकेँ उम्मीदे टा कऽ सकय छी ।
 किछु ठोस देखबन्हि तखने किछु भरोस होयत ।
 → मधुबनीक सरिसवपाहीमे मैथिलीक प्रख्यात विद्वान तंत्रनाथ झा आओर सुभद्र झाजीक जन्मशत वार्षिकी भऽ रहल अछि ।
 एकर आयोजन दिल्लीक साहित्य अकादमी आओर सरिसवपाहीक साहित्यिकीकेँ ओरसँ कयल गेल अछि ।
 दू दिनक एहि संगोष्टीमे करीब पचास टा विद्वान अपन-अपन व्याख्यान देताह ।
 जाहीमे डॉ. अमरनाथ , डॉ. सुरेश्वर झा , डॉ. रामदेव झा , जीवकांत , गोविंद झा , चंद्रनाथ मिश्र ' अमर ' शामिल छथिन्ह ।
 संगोष्ठीमे सुभद्र झा जीक पुत्र डॉ भाष्कर झा सेहो अयताह ।
 भाष्कर जी इलाहाबाद विश्वविद्यालयसं जुड़ल छथिन्ह ।
 ललित नारायण मिथिला विश्वविद्यालयक कुलपति डॉ पद्माशा झाजी सेहो एहि संगोष्ठीमे रहतीह ।
 मैथिलीक विकासक लेल एहन संगोष्ठी , कार्यक्रम बराबर होइत रहबाक चाही ।
 आसपासक लोककेँ सेहो एहि कार्यक्रममे शामिल भऽ फायदा उठयबाक चाही ।
→ लोकसभा चुनावमे बिहारक मुख्यमंत्री नीतीश कुमार जीक जादू चलि गेल ।
 विकास आओर जातीय गणितक मामलामे ओ सभपर भारी पड़लाह ।
 लालूजी आओर पासवानजी जे सोचि काँग्रेससँ तालमेल नहि कयलाह ओ रणनीति सफल नहि रहल ।
 यूपीएकेँ प्रमुख सहयोगी ई दुनु नेता सोचय छलाह जे बेसी सीट जीत ओ यूपीएकेँ सरकार बनलापर मोलभाव करयकेँ स्थितिमे रहता ।
 मुदा दांव उल्टा पड़ि गेलन्हि ।
 लालूजी कहुना कऽ चारि टा सीट जीत पओलाह ।
 पासवानजीकेँ तऽ खातों नहि खुलन्हि ।
 पार्टीकेँ सफाया भऽ गेल ।
 आब जखन केंद्रमे एक बेर फेरसँ यूपीए आबि गेल अछि ।
 सभसँ बड़का सवाल ई अछि जे की ई बिहारक लेल नीक अछि ?
की नीतीशक जीत बिहारक लेल एक टा बड़का हार अछि ?
की एहि बेर केंद्रीय मंत्रिमंडलमे बिहारकेँ समुचित प्रतिनिधित्व मिलत ?
की पिछला सरकारमे जे काज शुरू भेल छल ओ चलैत रहत आ ओकरापर ब्रेक लगत आ फेर दोसर ठाम चलि जायत ?
असलमे एहि बेर काँग्रेसक प्रदर्शन नीक अछि ।
 उत्तर प्रदेशमे कतोक साल बाद पार्टीकेँ नीक सीट मिलल अछि  आओर जखन उत्तर प्रदेशसँ पार्टीकेँ नीक सीट मिलल अछि तऽ ओहि ठामक सांसदकेँ मंत्री बनय लेल दावा कियाक नहि मजबूत रहत ।
 एहिना दिल्ली , राजस्थान , आंध्र प्रदेश , तमिलनाडु , पंजाब आओर मध्य प्रदेशमे सेहो पार्टीकेँ प्रदर्शन नीक रहल ।
 मंत्रिमंडलक गठनमे एहि बातक ध्यान राखय पड़तन्हि ।
 राजस्थान , मध्यप्रदेश आओर उत्तराखंडमे पार्टी बीजेपीकेँ झोरीसं सीट निकालयमे कामयाब रहल अछि ।
 एकर पुरस्कार पार्टीकेँ एमपीकेँ तऽ मिलबाके चाही ।
 एकरे संग एहि बेर पार्टीक युवा नेता सभकेँ सेहो नीक कामयाबी मिललन्हि ।
 हुनका सभकेँ सेहो उम्मीद छनि जे मंत्रिमंडलमे मौका मिलि सकय छनि ।
 एक टा आओर गप इहो अछि जे एहि बेर काँग्रेसकेँ बेसी सीट मिललाक कारण पार्टीपर सहयोगीक दबाव सेहो नहि अछि ।
 ओना लेफ्टकेँ गढ़मे सेंघ लगाबय बाला ममता बनर्जीकेँ सेहो नीक पद , प्रतिनिधित्व मिल सकय छनि ।
मुदा बिहारकेँ देखल जाउ तऽ लालूजीकेँ चारि टा आओर काँग्रेसकेँ दु टा सीट मिलल अछि ।
 दु टा सीट निर्दलीयकेँ गेल जखन कि बाकी टामे टा जेडीयू आओर टा बीजेपीकेँ अछि ।
 आब काँग्रेस अपन दु टा सीटमेसँ कय टाकेँ मंत्री बनाओत ।
 लालूजीकेँ चारि टामेस कय टा सांसदकेँ मौका मिलत ।
 ओना मंत्री बनयकेँ मौका मिलतन्हि तऽ लालूजी स्वयं आओर रघुवंश प्रसाद सिंह जी मंत्री बनि सकैत छथिन्ह ।
 रघुवंशजीकेँ नरेगा काफी हिट रहल अछि आओर काँग्रेसकेँ जीतमे ई एक टा बड़का कारण रहल अछि ।
 आंकड़ाक हिसाबसँ बिहारकेँ मंत्रिमंडलमे काफी नुकसान अछि ।
 एहि बेर जे मंत्री हारलाह ओहिमे मो. अली अशरफ फातमी ( दरभंगा ) , डॉ. शकील अहमद ( मधुबनी ) , अखिलेश सिंह ( पूर्वी चम्पारण ) , जयप्रकाश नारायण यादव ( बांका ) , कांति सिंह ( काराकट ) आओर मो. तस्लीमुद्दीन ( किशनगंज ) शामिल छथि ।
 लोक कतबो कहथिन्ह जे जँ कोनो सांसद मंत्री बनय छथिन्ह ओ पूरा देशक मंत्री होय छथिन्ह ।
 एकरा राज्य , इलाका , क्षेत्रसँ जोड़ि कऽ नहि देखल जायबाक चाही ।
 मुदा जतय एहने काज होइत होउ ओतय ई देखाइ पड़ैत छै ।
 जे मंत्री जाहि इलाकाक रहय छथि ओ अपना इलाकामे जोर-शोरसँ विकास करय छथिन्ह ।
 ओ अपना भरि दफ्तर , कल-कारखाना काजकेँ अपना इलाकामे लाबय छथिन्ह ।
 एना नहि रहैत तऽ संयुक्त बिहारक जतेक खनिज-संपदा , कल-कारखाना एहि ठाम रहय ओकर हेड ऑफिस कोलकाता , दिल्ली आओर मुम्बईमे रहैत की ?
एकर कारण पहिनेकेँ मंत्रिमंडलमे बंगाल , महाराष्ट्रक लोकक भरमार छल ।
 एहि ठामक नेताक मंत्रिमंडलमे प्रभाव छल जे ओ बड़का- बड़का संस्थान , मुख्यालयकेँ ओ अपना-अपना इलाकामे लऽ गेलाह ।
 जँ एना नहि रहैत तऽ बिहारमे पहिनहुँ आईआईटी , आईआईएम , आईआईएमसी , निफ्ट , एम्स जेहन संस्थान खुलल रहैत ।
 रेलवे  , कोयला , लौह अयस्क , यूरेनियम सभक भरमार एहि ठाम मुदा काज सभ बिहारसँ बाहर ।
 हेड क्वार्टर बाहर ।
 एतबे नहि एहिमे नौकरीपर जे नीक-नीक पद भरल गेल ओहिमे बेसी अहाँ बंगाली , मराठीकेँ देखबय ।
 बोकारो , टाटा , धनबादमे अहाँ देख लिअ ।
 बिहारी कम बाहरी बेसी मिलताह पैघ पदपर ।
 बिहारी सिर्फ छोटका आ कम महत्वपूर्ण पदपर मिलताह ।
 ओना एहिमे आब किछु फर्क आयल अछि मुदा ई सभ मंत्रिमंडलमे प्रभावक कारणेँ अछि ।
 अहाँकेँ रेलवेक हाजीपुर कार्यालयकेँ लऽ कऽ भेल बवाल याद होयत ।
 तखन ममता बनर्जी कतेक हंगामा कयने छलीह ।
 जँ ई नहि रहैत तऽ बिहार सेहो आईटी हबक रूपमे उभरल रहैत ।
 बिहारकेँ आईटी क्षेत्रमे बढ़ावा कियाक नहि देल गेल ।
 आईटी , मोबाइल , दूरसंचारक क्षेत्रमे दक्षिणे भारत कियाक बढ़ल-चढ़ल रहल ।
 सड़क बनाबय बाला अलकतरा , कंक्रीट , गिट्टी बिहारक आओर रोड बनैत रहल दोसर राज्यक ।
 अखन अहाँ बिहारक रोडकेँ देखि लिअ आओर दोसर राज्यकेँ फर्क जमीन आसमानकेँ अछि ।
 बात सिर्फ रेल आओर सड़कक नहि अछि ।
 बिजली , पानि , सिंचाई , रोजगार जे सभ बुनियादी सुविधा अछि बिहार सभमे पिछड़ल रहल अछि ।
 ई सभ मंत्रिमंडलमे राज्यकेँ मजबूत नेताकेँ रहने बिनु नहि भऽ सकैत अछि ।
 इहे सभक कारण पूर्वोत्तर राज्य बिहारे जकाँ पिछड़ल अछि ।
 रोजगारक लेल दोसर राज्य दिस मुँह ताकैत रहैत अछि आओर लोक सभ बिहारी कहि , भैया कहि तिरस्कार करैत रहैत छथिन्ह ।
 मुम्बई बाला राज ठाकरेकेँ लऽ कऽ जे हो-हंगामा भेल छल ओकर बेसी दिन नहि भेल अछि ।
 एहि तरहे कहल जा सकैत अछि जे नीतीश जीक जीत बिहारक लेल एक तरहेँ हारि अछि ।
 राज्य आओर केंद्रमे दु तरहक सरकार रहयकेँ सेहो असर पड़ैत अछि ।
 केंद्रसँ राज्यकेँ नीक सहयोग नहि मिलैत अछि ।
 विकासक काजमे रोड़ा अटकाओल जाइत अछि ।
 ई बात अहाँ कोसीक बाढ़िमे सेहो देखने होयब ।
 केंद्रक मनमे रहैत अछि जे विकासक क्रेडिट राज्य सरकारकेँ नहि मिल जाय  आ फेर विधानसभा चुनावमे सेहो बेसी दिन नहि अछि ।
 एहि विषयपर अहाँ सभ अपन राय , सुझाव , टिप्पणी सेहो दिअ जे की सहीमे नीतीशक राज्यमे जीतसँ केंद्रमे बिहार हारि गेल ?
अहाँक जवाबक इंतजार अछि ।
 → पब्लिक स्कूलमे आब गरीब छात्र सेहो पढ़ि सकय छथि ।
 सरकारक कहब अछि जे आब पब्लिक स्कूककेँ हर एक सय टा ( ) एडमिशनमे टा गरीब छात्रकेँ राखय पड़तन्हि ।
 जे पब्लिक स्कूल प्रतिशत गरीब बच्चाक नाम नहि लिखत ओकरा ऊपर कार्रवाई कयल जायत ।
 पब्लिक स्कूलमे जाहि प्रतिशत छात्रकेँ दाखिला होयत ओकर फीस सरकार देत ।
 बिहार सरकार एहि दिशामे जरूरी कदम उठा रहल अछि ।
 सरकारक माननाइ अछि जे एहिसँ बेसीसँ बेसी गरीब छात्रकेँ स्कूलमे दाखिला भऽ पायत ।
 ओना पब्लिक स्कूलक नाम सुनिये गरीब लोक दूरेसँ प्रणाम कऽ लैत छथिन्ह ।
 कियाक तऽ नाममे भने पब्लिक स्कूल जुड़ल होइत अछि मुदा ई होइत अछि प्राइवेट ।
 आइ-काल्हि सरकारी स्कूलमे पढ़ाईकेँ जे हाल अछि ओकरा देखि पाई बाला लोक सभ अपन बच्चा सभक नाम पब्लिके स्कूलमे लिखाबय छथिन्ह ।
 पब्लिक स्कूल कनी तड़क-भड़क लेने रहैत अछि ।
 स्कूल ड्रेस रहैत अछि , शू-टाई लगयलास बच्चा सभक रंगत किछु निखरि जाइत अछि ।
 एहि स्कूल सभमे पढ़ाबय बाला टीचर , मैडम सभ सेहो कॉरपोरेट लूकमे रहय छथिन्ह ।
 एकदमसँ बनल- ठनल , सजल–धजल ।
 बाजयकेँ लहजासँ लऽ कऽ पढ़ाबय धरी सभ अहाँकेँ प्रभावित करत ।
 गाम-घरमे एहन पब्लिक स्कूलकेँ अँग्रेजी स्कूल सेहो कहल जाइत अछि ।
 मुदा एक बात रहैत अछि जे एहि स्कूलमे नाम लिखेनाइ सभक वशक बात नहि रहय छनि ।
 फीस एतेक राखि दैत छथिन्ह जे बेसी लोक फीस सुनियेकेँ फॉर्म नहि भरय छथिन्ह ।
 पाइये बाला , समर्थे लोक सभक नेना-भुटका , धिया-पुता एहिमे पढ़ि पाबय छथिन्ह ।
 एहन स्कूलमे पढ़लासँ नेना सभमे एक टा दोसरे तरहक कांफिडेंस आबय छै ।
 एहिमेकेँ बच्चा सभकेँ भने पढ़ाई-लिखाईकेँ बेस मजबूत नहि होय मुदा बात करयकेँ ढंग , रहय-सहय , चलय-फिरयमे अहाँकेँ एक टा दोसरे रंग देखय लेल मिलत ।
 पब्लिको स्कूलमे छोट-बड़ स्कूल होइत अछि ।
 जेहन पैघ स्कूल ओकर विद्यार्थीकेँ ओतेक जलवा ।
 ओतेक रौब ।
 ओकर ओतेक बेसी फीस ; सभ पाईकेँ खेल अछि ।
ओना हम अपना गाममे देखय छी अखनो सरकारी स्कूलक पढ़ाई पब्लिक स्कूलसँ नीक अछि ।
 सरकारी स्कूलक विद्यार्थी राष्ट्रीय प्रतिभा खोज परीक्षा आ फेर दोसर छात्रवृति परीक्षा होय नीक स्थान लाबय छथिन्ह , सरकारी स्कूलक विद्यार्थी सभक गणित , विज्ञान बेसी मजबूत रहय छनि ।
 प्राइवेट स्कूलमे सब्जेक्टकेँ देखल जाय तखन सिर्फ अँग्रेजीमे विद्यार्थी सभ कनी हाई-फाई रहय छथिन्ह आओर ओहि ठामक माहौल कनी कांफिडेंस लाबि दैत अछि ।
 जाहि बच्चाक बेस , आधार मजबूत रहय छनि ओ कतहुँ जयताह , मजबूतीसँ टिकल रहता ।
 सरकारी परीक्षा , नौकरीमे ताहि लेल सरकारी स्कूलक विद्यार्थी सभक नीक प्रदर्शन रहय छनि ।
 सरकार कनी कोशिश करय ; ध्यान दय तऽ विद्यार्थीक लेल सरकारी स्कूल फेरसँ नीक भऽ जायत ।
 → राम जतन सिंह ( जहानाबाद ) काँग्रेस ददन सिंह ( ब्रह्मपुर , डुमराव ) जेडीएस विजय कृष्ण ( बाढ़ ) आरडेजी पशुपति पारस ( अलौली ) एलजेपी वीणा शाही ( वैशाली ) – आरजेडी राबड़ी देवी ( राघोपुर ) – आरजेडी राबड़ी देवी ( सोनपुर ) आरजेडी अशोक चौधरी ( बरबीघा ) काँग्रेस उदय माँझी ( फुलवारिया ) आरजेडी महबूब अली कैसर ( सिमरी बख्तियारपुर ) – काँग्रेस लवली आनंद ( आलमनगर ) काँग्रेस कांति सिंह ( नोखा ) आरजेडी सत्येंद्र शर्मा ( दीघा ) एलजेपी ?
