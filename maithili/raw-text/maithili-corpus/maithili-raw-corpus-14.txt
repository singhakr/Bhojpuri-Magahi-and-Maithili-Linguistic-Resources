   तऽ अहाँ सभकेँ एक बेर फेरसँ प्रणाम , आभार आओर धन्यवाद ।
 दरभंगामे बाढ़िक हालत गंभीर बनल जा रहल अछि ।
 जिलाकेँ कतोक इलाकामे पानि धुसि गेल अछि ।
 शहरक निचला इलाकामे सेहो बागमतीक पानि आबि गेल अछि ।
जिलाक करीब दर्जन भरि ब्लॉकक गाम बाढ़िक पानिमे डूबि गेल अछि ।
केवटी , जाले , कुशेश्वरस्थान , बिरौल , घनश्यामपुर , कीरतपुरक हाल खराब बनल अछि ।
 सरकारी मदद नहिकेँ बराबर अछि ।
एहिसँ लोकमे काफी गुस्सा अछि ।
दरभंगासँ हमर गाम केवटी जायकेँ बीचमे खिरमाकेँ लग सेहो रोडपर ठेहुन भरि पानि बहि रहल अछि ।
 लोककेँ एनाइ-गेनाइ रुकल पड़ल अछि ।
 किछु लोक हिम्मत कऽ कऽ आबि ओ जा रहल छथिन्ह तऽ भगवानक नाम लऽ कऽ ।
 ई दरभंगा-जयनगरकेँ जोड़य बाला हाइवे अछि ।
 मुदा एकर हाल कोनो खरंजा बाला रोडसँ सेहो बदतर बनल अछि ।
कमिश्नर साहेब एहि ठाम आबि लोक सभकेँ मदद देबयकेँ , राहत बाँटयकेँ निर्देश देलखिन्ह मुदा सभ देखावटी काज भऽ रहल अछि ।
रोडसँ दूर गामक लोक सभ अपन माल-मवेशी , धिआ-पुता , परिवारकेँ लऽ कऽ रोडपर आबि गेल छथिन्ह ।
स्कूलमे शरण लेने छथिन्ह ।
एक गप अछि जे एहन हालमे लोक एक-दोसराकेँ मददि करय लेल सेहो आगाँ आबय छथिन्ह ।
 ओना किछु लोक एहनो समयमे फायदा उठाबय चाहय छथिन्ह ।
सामान सभक दाम दुगुना-तिगुना माँगय छथिन्ह ।
पिछला कतोक दिन भेल झमैटगर पानिक कारण स्थिति आओर खराब भेल अछि ।
दोसर नेपाल दिससँ सेहो पानिकेँ एनाइ जारी अछि ।
बागमती , कमला बलान , भूतही बलान , कोसी सभमे पानि उफान मारि रहल अछि ।
 पानि घुसि जायकेँ कारण कय टा गाम टापू जकाँ बनि गेल अछि ।
लोककेँ आबय-जायकेँ सहारा बस नाव अछि ।
 मुदा नाव नहि भेनाइ सेहो एक टा समस्या अछि ।
 हम कहलियनि - की मामिला छैक ?
अहाँक नेत्र सजल , कियाक ?
की , अहाँक यशोगानमे कतहुँ कोताही ?
ढेर उपलब्धि सभ अछि , आब कत्ते चाही ?
कहू , मिथिला- मैथिलीक स्वर अछि दबल ?
वा एकर विरोधी तत्व भेल अछि सबल ?
थिर होऊ , नहि छोड़ब कोनो कसरि कोर ।
मिथिला-मैथिलीक स्वर अछि प्रबल , की कहै छियह सुनह कलबल , आम मैथिल जाबे बुझत नहि मैथिलीक मोल , ताबे की हेतह पीटने ढोल ?
ई भेलह जे जरि ठूंठ आ फुनगी हरियर , मुरही कम आ घुघनी झलगर , खाली हमर गुण गयने किछु हेतह थोड़ ?
एतबे कहि ओ पुनः भय गेलाह पाथरक प्रतिमा , धोआ गेल छल हमर मोनक कालिमा , सूर्यक तीक्ष्ण रौद लागल , लेलहुँ आँखि मुनि , किरण फाड़ि देने छल शीतक प्रभावे लागल धुनि , पेटमे कुदकय लागल छल नमहर बिलाइ , इच्छा भेल होटलमे किछु डटि कऽ खाइ , गेलहुँ खाय , दए दाम माँछ-भातक संग फ्री झोर ।
आ कि शीघ्र अंतर्मन देलक एक प्रश्नपर जोर , कोना सुखायत विद्यापतिक आँखिकेर नोर ?
रूपेश कुमार झा 'त्योंथ '-  राजनीतिकेँ बिसात एहन होइत अछि जे बड़का-बड़का धुरंधरकेँ चित्त कऽ दैत अछि ।
राजाकेँ एना घेर लेल जाइत अछि जे ओ चाहैत ओहि घेरसँ नहि निकलि पाबैत अछि आओर एहि चालमे कय टा दोसर लोक मोहरा बनि जाय छथि ।
एकर नतीजा जनता भुगतैत अछि ।
आब अहाँ देखिऔ रेल बजट आयल ।
आम बजट आयल ।
 दुनुमे बिहारक संग भेदभाव कयल गेल ।
 उपेक्षा कयल गेल ।
 रेल बजटमे बिहारकेँ एक तरहसँ झुनझुना देखा देल गेल ।
 मुदा रेल बजटमे बिहारकेँ अनदेखीकेँ जतय ममता बनर्जी निशाना बनतीह , ओतय निशानापर छथि लालू यादव  आओर काँग्रेसकें एहि चालकेँ अपन नीतीशजी सेहो शह दऽ रहल छथिन्ह ।
 बात होबय चाही छल बिहारकेँ विशेष दर्जाकेँ , पैकेजकेँ , मुदा ओ नहि भऽ रहल अछि ।
 भऽ रहल अछि लालूकेँ ।
 एकरा की कहबय ?
की ई बिहारकेँ खिलाफ अभियान अछि ?
आओर नीतीश जी अनजानेमे ओकरा बढ़ावा दऽ रहल छथिन्ह ?
ममता बिहारकेँ अनदेखीपर सफाई देबयकेँ उलट लालूकेँ निशाना बनओने छथिन्ह ।
 नीतीश नहि जानैत छथिन्ह जे एहि बहाने ओ अपनाकेँ पाछाँ राखि लालूकेँ आगाँ लाबि रहल छथिन्ह ।
जाहिसँ लोकक ध्यान हुनकासँ हटि जाय ।
 आब अहाँ देखते छी जे रेलवेकेँ बिहारमे की हाल अछि कोनो ट्रेनमे लात धरयकेँ जगह नहि आओर एहनमे आओर रेलक माँग करयकेँ बजाय ओ दोसर बेकारकेँ लड़ाईमे उलझल छथि ।
बिहारक नेता कहिआ समझत एहन चालकेँ ?
बात श्वेतपत्रक भऽ रहल अछि ?
श्वेतपत्र आबिओ जायत तऽ की होयत ?
मुदा तखन धरि बिहारकेँ नुकसान भऽ गेल रहत ?
बिहार एहि लड़ाईमे उलझल रहत आओर दोसर राज्य विकासमे हिस्सा लैत रहत ।
जखन होश आयत तखन धरि सभ खत्म भऽ गेल रहत ।
हाथ मलयकेँ अलावा कोनो रास्ता नहि रहत ।
एक टा गप इहो अछि जे कहीँ ई नीतीशकेँ अपन समस्या , विफलतासँ ध्यान हटाबयकेँ चाल तऽ नहि छनि ।
नीतीश जी भने चुनाव जीत गेलाह ।
 मुदा ओ सभ फ्रंटपर विफल साबित भऽ रहला अछि ।
  ओतेक दिनक बाद धरातलपर अखन धरि किछु ठोस नहि देखा रहल अछि ।
दरभंगासँ हमर गाम सोलह किलोमीटरपर अछि आओर हमर गामसँ गुजरय बाला रोड नेपालक बॉर्डर जयनगरकेँ जोड़ैत अछि मुदा चारि सालसँ ई रोड हाईवे तऽ छोड़ु एक टा खरंजासँ सेहो बदतर अछि ।
 एहि रोडपर बससँ गेलापर भगवानक नाम जपय पड़ैत अछि ।
ई त एक टा उदाहरण अछि ।
 चाहे बाढ़ि होय , सुरक्षा होय , बिजली होय , कारोबार होय , पढ़ाई-लिखाई होय , सभ क्षेत्रमे कोनो खास प्रगति नहि अछि ।
बस लोककेँ मन किछु चेंज भेल अछि ।
ई बात बिहारमे रहय बाला लोक नीकसँ जानय छथिन्ह ।
 तऽ एहनमे की नीतीश अपनापरसँ ध्यान हटाबय लेल केंद्रकेँ हाथक कठपुतली बनि गेलाह अछि ।
अहाँ सभ अपन विचार दिअ ।
की सचमे लालू-नीतीशक लड़ाईमे बिहारक नुकसान तऽ नहि भऽ रहल अछि ?
 विकासक मुद्दासँ लोकक ध्यान हटि रहल अछि ?
रेल बजट  , आम बजटकेँ अन्यायसँ लोककेँ ध्यान हटाबय लेल ई सभ भऽ रहल अछि ?
की एहिमे नीतीश कुमार केंद्रकेँ मोहरा बनि गेलाह ?
आ नीतीश सरकार अपन कमजोरीसँ ध्यान हटाबय लेल एना कऽ रहल अछि ?
अहाँ अपन विचार जरूर राखब ।
 सभ एक-दोसरासँ मिल रहल छलाह ।
नाचि-गाबि रहल छलाह ।
खा-पीब रहल छलाह ।
हमहुँ किनकोसँ गप करयमे बिजी छलहुँ कि मिताली आबि कहलीह , "हाय हितेंद्र , हिनकासँ मिलु , हमर कजिन तान्या , फाइनल ईयरमे छथिन्ह ।
"घरपर अक्सर अहाँक आओर दोसर फ्रेंड सभकेँ बारेमे गप होइत रहैत अछि ।
 मुदा ई अहाँसँ किछु बेसी प्रभावित छथिन्ह कि आखिर हितेंद्रमे की छनि जे हम एतेक तारीफ करैत रहय छियन्हि ।
लिअ आइ खुद मिलि लिअ , एतेक कहि ओ तान्याकेँ हमरा लग छोड़ि दोसर लोक सभसँ मिलय-जुलय लगलीह ।
तान्या !
अहा की कहल जाय ।
 हम देखतहिँ रहि गेलहुँ ।
जेना कोनो फिल्मी हीरोईन , जेना कोनो स्वर्गक अप्सरा साक्षात हमरा आगाँ ठाढ होथि ।
 सुन्दरताकेँ जतेक प्रसंशा कयल जाय कम होयत ।
गोर खिलल-खिलल चेहरा , एक टा अलगे लालिमा लेने , जेना दूधमे सिंदूर मिला देने होय ।
हम कॉलेजक पढ़ाई पूरा कऽ निकलल आ ओ कॉलेजक आखिरी सालमे , दूनू जवानीक दौरमे कदम राखि चुकल छलहुँ ।
एहनमे तऽ मोनमे ख्याल सेहो सतरंगी आबैत अछि ने !
दुनियाँकेँ सभ चिंतासँ मुक्त अपन अलगे दुनियाँमे ।
तान्यासँ मिल एकदमसँ फिल्मी कहानी जकाँ किछु-किछु होय लागल , किछिओ काल नहि भेल कि लागय लागल जेना तान्याकेँ कतोक सालसँ जानैत छी ।
 एतेक अपनापन भऽ गेल जे कहल नहि जा सकैत अछि ।
होयबो कियाक नहि करैत ओ छलीहे तेहने ।
 ककरो अपना तरफ आकर्षित कऽ सकैत छलीह ।
आब एहन भेल जे पार्टीमे के-के आयल छथिन्ह ।
किनका-किनका सभसँ मिलय के अछि ?
ई सभ बिसरि पार्टीकेँ आखिर धरि बस तान्याक साथ रहि गेलहुँ ।
सभ छूटि गेल ।
आखिर तान्यासँ मिललाक बाद ककरासँ मिलतहुँ ।
लागैत छल जेना हमरा सभ किछु मिलि गेल होय आओर किछु सुझा नहि रहल छल ।
उम्रक एहि पड़ावमे आओर दोसर किछुकेँ कामना सेहो नहि रहय छनि ।
नहि जानि संगे-संग खायत-पिबैत की-की बतिआयत रहलहुँ ।
पार्टी खत्म भेलापर भारी मोनसँ बॉय कहलहुँ ।
समय कोना गुजरल पता नहि चलल ।
 लागल जे किछु देर आओर संग रहितहुँ तऽ कतेक नीक रहैत ।
ओ अपना घर चलि तऽ गेलीह मुदा हमरा दिल-दिमागपर सबार भऽ गेलीह ।
हमर मोन-मस्तिष्कपर सिर्फ तान्या , तान्या रहि गेल ।
 खाय-पिबय , सुतय-उठय , घुमय-फिरयसँ लऽ कऽ पढ़य-लिखय धरि बस तान्या-तान्या आओर किछु सुझायते नहि छल ।
 अजीब हाल भऽ गेल ।
 एक टा अलगे रोमांच चढि गेल ।
अगिला दिन काटनाइ मुश्किल भऽ गेल ।
की कयल जाय ।
किछु फुराइत नहि छल ।
रहल नहि गेल ।
 कहुना हिम्मत कऽ फोन करलहुँ ।
गप भेल ।
तय भेल जे लगक चाणक्या सिनेमा कॉम्प्लैक्समे मिलल जाय ।
 ओहि टाइम ई दिल्लीकेँ हैपनिंग पैलेस छल ।
 बिहार चुनाव अधिसूचना सोमवारकेँ हुड़-हुड़ दबंग-दबंग अहाँ कोना सहैत होयब ?
साहित्य अकादेमी दिल्लीकेँ ओरसँ मैथिलीकेँ पाँच टा साहित्यकारकेँ स्कॉलर एट रेजीडेंस बनायल गेल अछि ।
 पाँच टा साहित्यकारमे पं. श्रीचंद्रनाथ मिश्र 'अमर ' आओर डॉ. रामदेव झा दरभंगासँ , डॉ. मायानंद मिश्र सहरसासँ आओर पं. गोविंद झा आओर मार्कण्डेय प्रवासी पटनासँ छथिन्ह ।
हिनका सभकेँ अपन किताबकेँ लेल साहित्य अकादेमीकेँ सम्मान पहिनहिं मिलि चुकल अछि ।
पं. श्रीचंद्रनाथ मिश्र 'अमर ' आओर डा. रामदेव झा साहित्य अकादेमीमे मैथिलीकेँ प्रतिनिधि सेहो रहि चुकल छथिन्ह ।
 स्कॉलर एट रेजीडेंस बनलाक बाद हिनका सभकेँ छह मास धरि पचीस हजार रुपैया मिलतन्हि आओर साहित्यकेर विकासक लेल काज करय पड़तन्हि ।
 एहिकेँ लेल हिनका सभकेँ दिल्लीमे रहयकेँ जरूरत नहि छनि ।
सभ गोटे घरहिंपर रहि कऽ साहित्यक विकासक लेल सोचथिन्ह आओर काज करथिन्ह ।
स्कॉलर एट रेजीडेंसकेँ एहि योजनामे भाषाक साहित्यकार सभकेँ जोड़ल गेल अछि ।
 बिहारमे नीतीश कुमार जीक शपथ लेलाक बाद मंत्रिमंडलक विभागकेर घोषणा कऽ देल गेल अछि ।
 मंत्री सभक लिस्ट विभागक लिस्ट एना अछि - नीतीश कुमार ( मुख्यमंत्री ) : गृह , निगरानी , निर्वाचन , सामान्य प्रशासन , मंत्रिमंडल सचिवालय आओर अन्य सुशील कुमार मोदी ( उपमुख्यमंत्री ) : वित्त-वाणिज्यकर , पर्यावरण एवं वन विजय कुमार चौधरी : जल संसाधन विजेंद्र प्रसाद यादव : ऊर्जा , उत्पाद एवं मद्य निषेध , निबंधन आ संसदीय कार्य नंदकिशोर यादव - पथ निर्माण नरेंद्र सिंह : कृषि वृषिण पटेल : परिवहन आ सूचना एवं जनसंपर्क रमई राम : राजस्व एवं भूमि सुधार चंद्रमोहन राय : लोक स्वास्थ्य अभियंत्रण अश्विनी कुमार चौबे : स्वास्थ्य हरि साह : पंचायती राज , पिछड़ा वर्ग एवं अति पिछड़ा वर्ग कल्याण भीम सिंह : ग्रामीण कार्य रेणु कुमारी : उद्योग एवं आपदा प्रबंधन जीतन राम मांझी : अनुसूचित जाति एवं जनजाति कल्याण दामोदर राउत : भवन निर्माण डा. प्रेम कुमार : नगर विकास एवं आवास नरेंद्र नारायण यादव : विधि-योजना एवं विकास प्रशांत कुमार शाही : मानव संसाधन विकास शाहिद अली खान : अल्पसंख्यक कल्याण एवं सूचना प्रौद्योगिकी श्याम रजक : खाद्य एवं उपभोक्ता संरक्षण परवीन अमानुल्लाह : समाज कल्याण नीतीश मिश्रा : ग्रामीण विकास अवधेश प्रसाद कुशवाहा : गन्ना आ लघु जल संसाधन गौतम सिंह : विज्ञान एवं प्रौद्योगिकी जनार्दन सिंह सिग्रीवाल : श्रम संसाधन गिरिराज सिंह : पशु एवं मत्स्य संसाधन सत्यदेव नारायण आर्य : खान एवं भूतत्व रामाधार सिंह : सहकारिता प्रो. सुखदा पांडेय : कला संस्कृति एवं युवा   मिथिलाक विकासक लेल सभ मैथिलकेँ एकजुट होय पड़त ।
बिनु एक भेने मिथिलाक विकास संभव नहि अछि ।
 विकासक लेल राज्यकेँ , इलाकाकेँ , देशकेँ अन्य राज्य , इलाकाकेँ संग मुख्यधारासँ जोड़य पड़त ।
विकासक लेल इंफ्रास्ट्रक्चरपर विशेष खर्च करय पड़त ।
एकरा लेल सकारात्मक सोच आओर दृढ़ इच्छाशक्तिक जरूरत अछि ।
 ई कहब छलन्हि प्रधानमंत्रीक आर्थिक सलाहकार आओर बिहारक विकासक लेल बनायल गेल योजना आयोगकेँ विशेष टास्क फोर्सक अध्यक्ष डॉ. सतीश चंद्र झा जीक ।
 श्री झा ' मिथिलाक समग्र विकास : चुनौती आओर संभावना ' विषयपर आयोजित समारोहमे ई विचार रखलाह ।
एकर आयोजन अखिल भारतीय मिथिला नवनिर्माण मंचक ओरसँ कयल गेल ।
 मैथिल बुद्धिजीवी सभ सेहो अपन-अपन विचार रखलाह ।
 सभलोकनिकेँ कहब छलन्हि जे मिथिलाक विकासकेँ राहमे सभसँ बड़का बाधा बाढ़ि अछि ।
 साल भरिमे विकासक जतेक काज होइत अछि बाढ़ि सभ टाकेँ अपना संग बहा कऽ लऽ जाइत अछि ।
एकरा लेल बड़का-बड़का बाँध बनयबाक जरूरत अछि ।
बिनु बाढ़िक समस्याक स्थायी समाधान कयने विकासक बात सोचनाइ नीक नहि होयत ।
बिहारक पूर्व मुख्यमंत्री जगन्नाथ मिश्र जीक कहब छलन्हि जे कोसी नदी विवादकेँ हल निकालय लेल नेपालक संग समझदारी विकसित करय पड़त ।
 जरूरत पड़लापर भारतकेँ एहि मुद्दाकेँ अंतर्राष्ट्रीय मंचपर सेहो उठयबाक चाही ।
एहि मामिलाकेँ बेसी दिन धरि टालल नहि जा सकैत अछि ।
लोककेँ गुस्सा फुटत तऽ फेर सरकारक लेल मुश्किल भऽ सकैत अछि ।
समारोहमे मैथिली-भोजपुरी अकादमीक उपाध्यक्ष अनिल मिश्र जीक कहब छलन्हि जे दृढ़ इच्छाशक्तिकेँ बिनु विकास संभव नहि अछि ।
 पूर्व केंद्रीय मंत्री डॉ. संजय पासवान कहलथिन्ह जे लोककेँ मिथिलाक , बिहारक विकासक लेल सभकेँ एकजुट होय पड़त ।
खैनी , तम्बाकू खायकेँ पड़य रहय बाला प्रवृतिकेँ त्यागऽ पड़त ।
 विधायक महाबल मिश्रा जी कहलाह जे लोककेँ फुस्सि बाजयकेँ आदत छोड़य पड़तन्हि ।
 ओ अपन मैथिलीमे शपथ लेबयकेँ जिक्र सेहो कयलाह ।
 