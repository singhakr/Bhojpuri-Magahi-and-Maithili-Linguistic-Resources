एक टा आधा बाँहि बला कुर्ता , दू टा कपड़ा बला गन्जी , एक टा गमछा आ एक टा धोती बस सब टा एक टा झोरामे ।
कोनो लाम-काफ नहि ।
कोनो रिजर्वेशनक चिन्ता नहि ।
ककरो डर नहि ।
कानपुर , बम्बई , दिल्ली , हैदराबाद आ कतय नहि , चुनचुन बाबू सबठाम ।
आन्दोलन मैथिलीक अष्टम सूचीक लेल हो , मिथिला राज्यक लेल हो वा सौराठ सभाक उत्थानक लेल चुनचुन बाबूकेँ अगुआ बिनु कोना एखन धरि सम्भव नहि भेल छल ।
दिल्लीमे हुनका देखितहि ओ दिल्ली पुलिस सब कहनि , "आ गये मिथिला राज्य वाले " ।
जन्तर-मन्तरपर एक टा पुलिस कहलकनि "बाबा आप चौराहे से पीछे जा कर धरना पर बैठिये , यहाँ जाम लग जायेगा "चुनचुन बाबू कहलथिन "कोनो हम पहुनाई करय आयल छियैक , हम तऽ धरनापर आयल छियौक , बैसबौ तऽ एहिठाम , हिम्मत छौ तऽ पकड़ि कऽ हमरा जेहलमे दऽ दे ।
"ओहि समय मात्र - आदमी जमा भेल छलाह ।
चुनचुन बाबूसँ हमर पहिल भेँट क जयपुर सम्मेलनमे भेल छल ।
तहियासँ ओ हमरा लेल ओ आदरनीय आ अनुकरणीय मैथिली सेबी रहलाह ।
ओ किछु दिनसँ अस्वस्थ रहैत छलाह ।
--क बेनीपट्टी क्षेत्र जयबा काल हुनकर अन्तिम दर्शन भेल आ तखनहुँ ओ स्वस्थ नहि छलाह मुदा कहलनि जे मे मिथिला राज्यक लेल पूरा दरभंगा-मधुबनी जाम कऽ देबैक ।
ओ कहलनि जे दिसम्बरमे जन्तर-मन्तरपर धरनापर बैसबाक लेल आबि रहल छी ।
पुन : भेँट होयत ।
हमरा नहि बूझल छल जे चुनचुन बाबूसँ पुन : भेँट नहि होयत ।
परन्तु एहि मैथिलीक सपूतकेँ हम आजन्म नमन करैत रहब आ हुनकर मिथिला राज्यक सपना पुरा करब ।
माँ मैथिली अहाँकेँ शान्ति दैथि चुनचुन बाबू ।
 श्री कृपा नन्द झा महासचिव , भारत अन्तर्राष्ट्रीय मैथिली परिषद   वैलेंटाइन डेसँ पहिने एक टा झमकौआ मैथिली गीत , उम्मीद अछि अहाँ सभ युवालोकनिकेँ पसंद आयत ।
→ काल्हि हम हेलो मिथिलापर नोएडाकेर सेक्टर एनटीपीसी कॉलोनीक फोटो डालने छलहुँ , आई हम नोएडा सेक्टर क एक टा पार्कमे भेल छठि पूजाकेर फोटो डालि रहल छी ।
एहि ठाम जखन हम पहुँचलहुँ तखन धरि लोक सभ पार्कमे बनल घाटसँ घुरब शुरू कऽ देने छलखिन्ह ।
ताहि लेल बेसी फोटो नहि लऽ सकलहुँ ।
तखनो अहाँ सभ लेल एक-दू टा फोटो क्लिक कऽ लेलहुँ ।
पहिने गेल रहतहुँ तऽ आओर नीक फोटो अहाँ सभकेँ सोझा रखने रहितहुँ ।
 अहाँ सभ सेहो हेलो मिथिला आओर मुस्कुराहट लेल अपन फोटो पठा सकय छी ।
हम अहाँक फोटोकेँ एहिठाम डालि देब ।
 अहाँ अपन फोटो @ पर पठा सकय छी ।
 →  मिथिलाक , मैथिलीक मंत्रेश्वर झाजीकेँ ' कतेक डारिपर ' किताबक लेल क साहित्य अकादमी पुरस्कारसँ सम्मानित कयल गेलन्हि ।
 ई किताब हुनकर संस्मरणपर छनि ।
 झा जीक कविता , कहानी , नाटक , एकांकी , व्यंग्यपर कय टा किताब छपल छनि ।
 जाहिमे खाधि , अनचिन्हार गाम , बहसल रातिक इजोत , पान एलैया मखान एलैया , कांटक जंगल आ पलास , बालु परहक अल्पना , चलय पनिभरनी , ओझा लेखे गाम बताह , टोंटानाथक चिट्ठी , फूसि-फासि एकेडमी , प्रायश्चित , समारोह , चक्रवात , चक्रव्यूह , पराजय , कियाक चुप अछि बसंती , सौभाग्यबती भव , विकट पाहुन , रिहर्सल , बहुरुपिया , धूर्तनगरी , चाही एक टा नोकर , पैघ लोक आओर एक बट्टे दो शामिल छनि ।
 मंत्रेश्वर जीक जन्म जनवरी केँ मधुबनीक लालगंजमे भेलन्हि ।
 श्री झा रिटायर आईएएस अधिकारी छथिन्ह ।
 मे बनलाक बाद बेगूसराय आओर सिंहभूमक डीएम सेहो रहलाह ।
एहि बेर पुरस्कृत कृतिमे भारतीय भाषाक सात टा उपन्यास , सात टा काव्य संग्रह , तीन टा आलोचनात्मक ग्रंथ , पाँच टा कहानी संग्रह आ एक टा संस्मरण शामिल अछि ।
 हिंदीक लेल ई पुरस्कार गोविन्द मिश्र जीकेँ ' कोहरे में कैद रंग 'क लेल देल गेलन्हि ।
 पुरस्कार पाबय बलामे तीन टा महिला सेहो छथिन्ह ।
 पुरस्कारक रूपमे हजार रुपैया , एक टा शॉल आओर स्मृति चिह्न देल गेलन्हि ।
 पुरस्कार साहित्य अकादेमीक अध्यक्ष सुनील गंगोपाध्याय देलखिन्ह ।
 एहि बेर जे टा पुरस्कार देल गेल ओ एना अछि - रीता चौधरी ( असमिया ) , विद्यासागर नार्जारी ( बोडो ) , गोविंद मिश्र ( हिन्दी ) , श्रीनिवास बी.  वैद्य ( कन्नड़ ) , अशोक एस.  कामत ( कोंकणी ) , श्याम मनोहर ( मराठी ) मित्र सैन मीत ( पंजाबी ) शरत कुमार मुखोपाध्याय ( बांग्ला ) , चंपा शर्मा ( डोंगरी ) , अराबम ओम्बी मेमचौबी ( मणिपुरी ) , प्रमोद कुमार मोहंती ( ओड़िया ) , ओमप्रकाश पांडे ( संस्कृत ) , चिटिप्रोलु कृष्णमूर्ति ( तेलुगू ) जयंत परमार ( उर्दू ) गुलाम नबी आतश ( कश्मीरी ) , दिवंगत केपी अप्पन ( मलयालम ) , हीरो शेवकाणी ( सिंधी ) मंत्रेश्वर झा ( मैथिली ) सुमन शाह ( गुजराती ) , हायमन दास राई किरात ( नेपाली ) , दिनेश पांचाल ( राजस्थानी ) , बादल हेम्ब्रम ( संथाली ) आओर मेलणमई पोन्नुसामी ( तमिल ) → इंदिरा गांधी राष्ट्रीय मुक्त विश्वविद्यालय ,  इग्नूसँ मैथिलीक पढ़ाई एहि सत्रसँ शुरू भऽ जायत ।
 इग्नूक नबका सत्र जुलाईसँ शुरू होयत ।
 नबका सत्रक लेल दाखिला शुरू अछि ।
 एकरा लेल दरभंगाक क्षेत्रीय कार्यालयक कोड दऽ देल गेल अछि  आ कोड मैथिलीक फाउंडेशन कोर्सके लेल अछि ।
 एकरे संग भोजपुरीक पढ़ाई सेहो शुरू होयत ।
 उत्तर बिहारक करीब-करीब पूरा इलाका दरभंगा केंद्रक भीतर अबैत अछि ।
 आब स्नातकक पढ़ाई करय बला छात्र फाउंडेशन कोर्समे एक टा विषयक रूपमे मैथिली वा भोजपुरी राखि सकैत छथि ।
 मैथिलीक फाउंडेशन कोर्समे मैथिली भाषा , साहित्य ,  ऐतिहासिक , सांस्कृतिक लोक परंपराक संग मिथिलाक्षर सेहो शामिल कयल गेल अछि ।
 इग्नूक पाठ्यक्रम बड़ नीक होइत अछि ।
 एहि ठामसँ पढ़ाई करय बला छात्रकेँ इग्नूक ओरसँ स्टडी मैटेरियल देल जाइत अछि ।
 जे उच्च स्तरक होइत अछि ।
 → एहि बेरक लोक सभा चुनाव बिहारक एमएलएकेँ लेल सेहो नीक रहल ।
 हुनका लेल ई चुनाव खुशी लऽ कऽ आयल ।
 एहन भेल जे हर दसमेसँ करीब चारि टा एमएलए एमपी बनि गेलाह ।
 बिहारक कुल चालीस टा सीटमेसँ टा विधायक संसद भवन पहुँचि गेलाह ।
 भऽ सकैत अछि जे हिनकर मतदाता हिनकर काजसँ खूब खुश हेताह ताही कारणेँ हिनका सभकेँ नीक वोटसँ जीता हिनका संसद पठेलखिन्ह ।
 एमपी बनल टा विधायकमेसँ टा जेडीयूसँ , तीन टा बीजेपीसँ आओर एक टा आरजेडीसँ छथिन्ह ।
 विधायकसँ सांसद चुनल गेल नेतामे - बाल्मिकीनगर – बैद्यनाथ प्रसाद महतो ( जेडीयू एमएलए नौतन ) , सीतामढ़ी – अर्जुन राय ( जेडीयू एमएलए औराई ) , सुपौल - विश्व मोहन कुमार ( जेडीयू विधायक त्रिवेणीगंज ) , अररिया – प्रदीप कुमार सिंह ( बीजेपी विधायक अररिया ) , गोपालगंज - पूर्णमासी राम ( जेडीयू एमएलए बगहा ) , उजियारपुर - अश्वमेघ देवी ( जेडीयू विधायक कल्याणपुर ) , समस्तीपुर - महेश्वर हजारी ( जेडीयू वारिसनगर विधायक एलजेपी ) , बेगूसराय - डॉ मोनाजिर हसन ( जेडीयू एमएलए मुंगेर ) , खगड़िया - दिनेश चंद्र यादव ( जेडीयू एमएलए सिमरी बख्तियारपुर ) , बक्सर - जगदानंद सिंह ( आरजेडी विधायक रामगढ़ ) , काराकट - महाबली सिंह ( जेडीयू विधायक चैनपुर ) , जहानाबाद - जगदीश शर्मा ( जेडीयू विधायक घोसी ) , गया - हरि मांझी ( बीजेपी विधायक बोधगया ) , नवादा - भोला सिंह ( बीजेपी विधायक बेगूसराय ) , जमुई - भूदेव चौधरी ( जेडीयू एमएलए धोरैया ) शामिल छथि ।
… → अंतर्राष्ट्रीय मैथिली परिषद आओर मिथिला राज्य संघर्ष समितिक ओरसँ दिल्लीक जंतर-मंतरपर अलग मिथिला राज्यक लेल धरना देल गेल ।
 धरनामे मैथिल सभक संग बीजेपीक पूर्व नेता गोविंदाचार्य सेहो शामिल भेलाह आओर अलग राज्यक समर्थन कयलखिन्ह ।
 अंतर्राष्ट्रीय मैथिली परिषदक प्रवक्ता धनाकर ठाकुर जीक कहब छलन्हि जे मिथिलांचलक विकास बिनु अलग राज्यक बनले संभव नहि अछि  आओर फेर अलग राज्यक माँग दोसर राज्यकेँ देखैत नहि कयल गेल अछि ।
 मिथिला राज्यक माग करीब एक सय साल पहिनेसँ भऽ रहल अछि ।
 आजादीक बाद सेहो अलग राज्यक माँग होइत रहल ।
 मुदा नेता आओर पार्टी सभक उदासीनताक कारण एकरापर ध्यान नहि देल गेल ।
 मिथिला राज्य राजनीतिक शिकार बनि गेल ।
इलाकाक विकास नहि होयकेँ कारण लोक सभकेँ कमाय-खाय लेल बाहर जाय पड़य छनि ।
 इलाकासँ लोकक पलायन भऽ रहल अछि ।
 बाढ़ि आओर सूखाक समाधान नहि भऽ पाबि रहल अछि ।
 उद्योग-धंधा चौपट अछि ।
 इंफ्रास्ट्रक्चरपर ध्यान नहि देल जा रहल अछि ।
 एहि कारण मिथिला इलाका दिन-पर-दिन पिछड़ल जा रहल अछि ; देशक दोसर इलाकाक तुलनामे ।
 पढ़ाई-लिखाई से नहि भऽ रहल अछि ।
 उच्च शिक्षाक लेल लोककेँ राज्यसँ बाहर जाय पड़य छनि ।
धरनामे खूब भीड़ जुटल ।
 लोक सभक कहब छलनि जे बस आखिरी चोट देबयकेँ जरूरत अछि ।
 एहि बेर राज्य नहि बनल तऽ फेर कहिआ बनत तकर ठेकान नहि ।
 ई देशक करोड़सँ बेसी मैथिल लोकक माँग अछि ।
 धरनाकेँ डॉ के.  एन.  झा जी सेहो संबोधित कयखिन्ह ।
 आखिरमे राष्ट्रपति आओर प्रधानमंत्रीकेँ ज्ञापन सेहो सौंपल गेल ।
 → देशक आम लोक महंगाईसँ पेरशान अछि ।
 सब्जी , दालि , तेल , अनाज , दूध , चीनी सभ लोकक बजटकेँ गड़बड़ौने अछि ।
लोकक आगाँ सभसँ पैघ परेशानी ई अछि की खाउ आओर की बचाउ ?
बाल-बच्चाक पढ़ाई-लिखाई , शादी-विवाह , भोज-भातकेँ , रिश्तेदारीसँ जे बचैत ओ महंगाई डाइन खा जाइत अछि ।
एहिमे संपत्ति बनाबयकेँ तऽ सवाले नहि अबैत अछि ।
 सरकारी नौकरी बला किछु लोककेँ छोड़ि दिऔ तऽ आम लोककेँ जतेक घोड़ा-गाड़ी , मकान देखब ओ सभ लोनपर , ईएमआईकेँ भरोसे चलि रहल अछि ।
एहनमे आइ अखबारमे एक टा खबर पढ़ि दंग रहि गेलहुँ ।
 खबर छल जे कय टा सांसदक संपत्ति पिछला दू सालमे दोगुनास बेसि भऽ गेल आब सांसदीमे एहन कोन चीज छै जे दुइये सालमे पाई दुगुना भऽ जाइत अछि , ई तऽ हमरा समझमे नहि आयल ।
 अहाँ सभकेँ समझमे आयल होयत तऽ कनि हमरो समझाबयकेँ कोशिश करब ।
अखबारमे जे लिस्ट देल गेल छल ओकर अनुसार सूचना आओर प्रसारण राज्य मंत्री एस जगतरक्षणक संपत्ति दू साल पहिने मे छलनि करीब करोड़ ( .  करोड़ ) ।
 मुदा दू सालमे ओ एहन कि कऽ देलखिन्ह जे हुनकर संपत्ति एकाएक करोड़ भऽ गेलन्हि ।
पाईसँ पाई बनय अछि ई कहानी तऽ सुनने छलहुँ मुदा एतेक बनैत अछि ई आब देखो लेलहुँ ।
 अहाँकेँ की लगैत अछि ?
शरद पवार जीक पार्टीक एक टा नेता छथिन्ह प्रफुल्ल पटेल जी ।
 प्रफुल्ल पटेल जी किछु दिन पहिने धरि नागरिक विमानन मंत्री छलखिन्ह ।
 एयर इंडिया , इंडियन एयरलाइंस हिनके अंदर छलन्हि ।
आइ-काल्हि भारी उद्योग मंत्री छथिन्ह ।
 हिनको संपत्तिमे भारी इजाफा भेलन्हि ।
मे प्रफुल्ल जी अपन संपत्ति करीब अस्सी करोड़ ( .  करोड़ ) घोषित करने छलखिन्ह ।
आब नबका संपत्तिक घोषणामे हुनकर संपत्ति करोड़ भऽ गेलन्हि ।
 दू सालमे करोड़ संपत्ति बढ़ि गेलन्हि ।
 ई तऽ छप्पर फाड़नाइ भेल ।
 कि कहय छी अहाँ सभ ?
पेपरमे काँग्रेसी नेता कमलनाथ जीकेँ बारेमे सेहो जिक्र छनि ।
 मे हिनकर संपत्ति करोड़ छलन्हि से मे बढ़ि कऽ करोड़ भऽ गेलन्हि ।
ई तऽ एकदमसँ जादू लगैत अछि ।
 लोक एक-एक पाई लेल की नहि करैत अछि ।
 लाख टकाक मकानक लेल कर्जमे डूबि जाइत अछि ।
कतेककेँ तऽ कर्ज नहि चुकयलापर कार , मकान सभपर बैंक कब्जा कऽ लैत अछि ।
 मुदा दुगुना होयकेँ बात तऽ छोड़ु खर्चा लेल पाई नहि निकलि पाबैत अछि ।
मुदा एम्हर तऽ जेना लक्ष्मी जीक बरसात होइत होय ।
 करोड़ों बढ़ल जा रहल अछि ।
 सभ माया राम जीक ।
 किछ अहुँ कहिऔ ।
→ लोकसभा चुनावक पहिल चरणक मतदानक लेल पर्चा भरयकेँ काज शुरू भऽ गेल अछि ।
 पहिल दौरक लेल पर्चा भरयकेँ आखिरी दिन अछि मार्च ।
 एकर बाद अप्रैल धरि नाम वापस लेल जा सकैत अछि ।
 बिहारमे पहिल चरणमे सीटपर वोट पड़त ।
 बिहारमे कुल चारि चरणमे वोट पड़यकेँ अछि ।
 अप्रैलकेँ होय बला पहिल चरणक मतदानक लोक सभा क्षेत्र एहि तरहेँ अछि - गोपालगंज , सीवान , महराजगंज , सारण , आरा , बक्सर , सासाराम ( सुरक्षित ) , काराकट , जहानाबाद , औरंगाबाद , गया ( सुरक्षित ) , नवादा आओर जमुई ( सुरक्षित ) ।
→ कथा वाचन-लेखन पाठशाला ( बाल कथाक विशेष संदर्भमे ) १  मैथिलीमे कथा वाचन , विशेष कऽ नेना भुटका लेल बाल कथा वाचनक परम्परा बड्ड पुरान रहल अछि ।
लोक गाथाक रातिक राति , दिनक दिन प्रदर्शन , बाल सुलभ मोन लेल ओकर छोट वर्जनक गद्य-पद्य मिश्रित एक आ बेशी राति चलैबला दादी-नानीक कथा ; दादी-नानी आ बाबा-बाबूक सुनायल आन लोककथा एकर विभिन्न रूप अछि जे मिथिलाक बालक-बालिकाक मोन मोहने अछि ।
एहिसँ विपरीत सप्ता डोरासँ लऽ कऽ मधुश्रावणी आ बिहुलाक कथाक जानकारी मात्र बालिकेँ धरि सीमित अछि , एक्के घरमे रहितोँ किछुये बालक मौगियाहा संज्ञा भेटबाक डरक संग एहि कथापाठमे सम्मिलित हेबाक साहस करै छथि ।
कथाक बीच गीत , कहबी , खेल सेहो होइया ।
खेल कथाक बालक-बालिका संभ द्वारा वाचन-गायन होइत अछि आ खेला सेहो चलिते रहैत अछि , कोनो दादी-नानीक प्रवेश नै , कोनो बाबू-बाबा बेदराक खेलमे घुसि नै सकै छथि ।
२ कथापाठक एतेक सुन्दर परम्पराक अछैत मैथिली बालकथा कियाक असफल भऽ गेल बा अखन धरि असफल अछि ।
जँ लिली रेकेँ छोड़ि दी तँ ई कहैत कनियो संकोच नै जे साहित्य अकादेमी पोषित , ओ छपाई हुअय बा पुरस्कार , मैथिली बाल कथा साहित्य , बाल साहित्य अछिये नै आ जँ अहाँमे प्रतिभा नै अछि तँ अनुवाद करू , मुदा प्रायोजित अनुवादक स्तर एहन जे बच्चाक बापक दिन नै छियै जे एक्को पैराग्राफ़ पढ़ि लिअय , तते ने मुँह कोचिआबय पड़ै छै ।
३ साहित्य अकादेमीसँ २४ भाषासँ संकलित बाल कथा निकालल गेल ।
मैथिलीयोक कोटा छै आ रामदेव झा दुनू बापुतक बालकथा कोना नै रहत , नाटक संग्रह एतै तँ फट नाटक तैयार , तही तर्जपर ।
लिली रेक कथा मुदा सुन्नर अछि ।
मैथिलीक एहिसँ बदनामी होइ छै , दुनियाँ बुझैया जे मैथिलीक कथाकार बाल कथाक माने बुझबे नै करै छथि ।
८२ म सगर राति बालकथा केन्द्रित रहत ।
ओहि संदर्भमे बाल कथा वाचन-लेखन पाठशालाक आरम्भ कयल जा रहल अछि ।
४ विदेह शिशु उत्सवमे जगदानन्द झा ' मनु 'क चोनहा आयल छलन्हि ।
बाल मनोविज्ञानपर आधारित ई उपन्यास बाल कथा लिखनिहारक लेल पाठ्यक्रमक समान अछि , कोना कथा आगाँ बढ़ाओल जाए , आ समाप्त कयल जाय , कथा वस्तुक नवीनता एकरा विशिष्ट बनबैया ।
विदेह शिशु उत्सव एहि लिंकपर उपलब्ध अछि : - ५ से बालकथाक लेखन एना हुअय जे ओ पढ़ै आ सुनै , दुनूमे नीक लागय ।
ई क्लोजेट नाटक सन हेबाक चाही , जे मंचन लेल नै , असगरे पढ़बा लेल बा किछु गोटे संग जोर-जोरसँ सुनबा-सुनेबा लेल लिखल जाइया ।
सरल विचार , सरल शब्दावली आ सरल भाषा श्रेष्ठ बाल कथा लेखनक चाभी अछि ।
जेना ऋगवेदक जल प्रलय , मनु आ महामत्स्यक कथा , सरस्वती नदी , अरायुक्त रथक विवरण , ई सभ आरम्भिक बाल कथाक आकृति देखबैत अछि तहिना अवेस्ताक गिलगमेशक कथा सेहो ।
ऋगवेदोसँ पहिने गाथा , नाराशंसी आदिक मौखिक साहित्य छल आ ओहि लेल ऋगवेदमे गाथापति , गाथिन आदिक प्रयोग अछि ।
"पंचतंत्र "आ ओकर किछु कथाक पुनर्लेखन "हितोपदेश "सँ बहुत पहिने जातक कथा बाल कथा कहलक आ सेहो चिड़ै चुनमुनीक संग मालजाल आ जानवरक माध्यमसँ , ओना जातकक उद्देश्य बौद्ध धर्मक प्रचार सेहो रहै ।
एही तरहेँ पंचतंत्र बाल कथा कहैत-कहैत स्त्री-शूद्रक प्रति पूर्वाग्रह कथामे पैसेलक आ तेँ ओकर पुनर्लेखनक आवश्यकता अनुभूत भेल ।
ऋगवेदक आख्यान संवादकेँ जन्म दै छल , जे पौराणिक कथा खत्म कऽ देलक आ तेँ ओहि पौराणिक कथा सभक पुनर्लेखन अखुनका हिसाबे हेबाक चाही ।
६ आधुनिक बाल कथा केहन हुअय ?
ओहिमे आधुनिक विज्ञान द्वारा पसारल नीक तत्वक संग पर्यावरण चेतना सेहो हेबाक चाही ।
माने कथा बुद्धिपरक नै व्यवहारपरक हेबाक चाही ।
 बालकथामे मनोरंजन आ ज्ञानक समावेश लेल विज्ञान , समाज विज्ञान परक कथा लिखबाक आवश्यकता अछि ।
बच्चा अपन धरोहरिकेँ बुझय , तेँ लोक कथा , परीकथा , जादू कथा कहल जा सकैया मुदा ई अंधविश्वास नै बढ़बय ताहि तरहेँ ओकर लेखन-पुनर्लेखन हेबाक चाही ।
→ आइ-काल्हि मीडियामे बच्चन परिवारक मामिला छारने अछि ।
 पहिने बांद्रा-वर्ली सी लिंक समारोहमे सदीकेँ महानायक अमिताभ बच्चनकेँ मौजूदगीपर हो-हल्ला मचायल गेल ।
 फेर अभिषेक बच्चनकेँ अर्थ ऑवर बला मामला सामने आयल ।
 पुणे समारोहमे तऽ महाराष्ट्रक मुख्यमंत्री बिग बीकेँ संग आबयसँ बचबाक लेल एक दिन पहिने ओहि ठाम भऽ अयलखिन्ह ।
सवाल ई अछि जे - की अमिताभ बच्चन आओर अभिषेक बच्चन देशक नागरिक नहि छथिन्ह ?
की बांद्रा-वर्ली सी लिंक सिर्फ काँग्रेसक काज छल ?
की ओ पार्टीक कार्यक्रम छल जे दोसरकेँ जेनाय मना छल ?
की अर्थ ऑवर कार्यक्रम दिल्लीक मुख्यमंत्री शीला दीक्षित जीक पर्सनल कार्यक्रम छलन्हि ।
 अर्थ ऑवरक ब्रांड एंबेसडर होएतहुँ अभिषेकक सभ बैनर पोस्टर हटा कऽ काँग्रेस देशकेँ कोन संदेश देबय चाहैत अछि ?
की काँग्रेस लोककेँ ई बताबय चाहैत अछि जो ओकर विरोध करलाक बाद लोककेँ सामाजिक बहिष्कारक सामना करय पड़तन्हि ।
की मनमोहन सिंह जी सिर्फ काँग्रेसक प्रधानमंत्री छथिन्ह ?
की अशोक चव्हाण महाराष्ट्रमे सिर्फ काँग्रेसी लोकक मुख्यमंत्री छथिन्ह ?
की शीला दीक्षित दिल्लीमे सिर्फ काँग्रेसी वोटरक मुख्यमंत्री छथि ?
जँ नहि तऽ फेर दोसर मतदाता , दोसर नागरिकक संग भेदभाव कियाक ?
जँ ओ सार्वजनिक कार्यक्रम छल तऽ फेर अमिताभ बच्चनक संग अछूत जकाँ कियाक व्यवहार कयल जा रहल अछि ?
सोचय बला सवाल ई अछि जे आइ ई अमिताभ बच्चन जेहन मशहूर शख्सकेँ संग भेल अछि काल्हि अहाँ , हमरा संग सेहो भऽ सकैत अछि ?
अहाँ सभकेँ की कहब अछि एहि विषयपर जरूर बतायब ।
 → अहाँ सभकेँ नव वर्षक शुभकामना ।
 केहन रहल नया सालक पार्टी ।
 अखन गाम घरमे एतेक जाड़ अछि जे घरसँ निकलनाइ मुश्किल बुझि पड़ि रहल अछि ।
 सूरज महराजक दर्शनों नहि भऽ पाबि रहल अछि कतोक दिन धरि ।
 हमर तऽ एहन रहल जे सालक पहिल दिन दफ्तर गेलहुँ आ ओतय रेस्तराँमे खाना खयलाक बाद तबियत गड़बड़ भऽ गेल ।
 खाना खायते मन घुमय लागल , घर पहुँचलापर रातिमे उल्टी भऽ गेल ।
 अहाँ सभ सोचैत होयब जे जी-जानसँ बेसी खा लेब तऽ इहे होयत ने ।
 मुदा से गप नहि अछि ।
 बस चारि टा पुरी आ सब्जी खयलहुँ ।
 फूड प्वाजनिंग टाइपक भऽ गेल ।
 एक तऽ जाड़ दोसर तबियत बिगड़ि गेल ।
 दिन भरि कंबलमे घुसल रहलहुँ ।
 आब किछु नीक लागि रहल अछि तऽ सोम दिनसँ फेर दफ्तरक एनाय-जेनाय शुरू भऽ जायत ।
ओना गाम-घर दिस जाड़सँ हाल बड़ खराब अछि ।
 कोहरा , कुहासाक कारण किछु देखाइत नहि रहैत अछि ।
 एहिकेँ कारण कय टा ट्रेन सेहो रद्द कऽ देल गेल अछि ।
 जे चलिओ रहल अछि ओ दस-दस , बारह-बारह घंटा देरीसँ चलि रहल अछि ।
 बड़ जरूरी काज नहि रहल तऽ लोक घरसँ निकलयमे बचय चाहय छथिन्ह ।
 घरसँ निकलहँ तऽ ऊपरसँ नीचाँ धरि सभ किछु झाँपि-तोपि कऽ ।
 मुदा एहि जाड़मे खाय-पिबयकेँ सेहो दोसरे मजा अछि ।
 लिट्टी-चोखा , सतुआ भड़ल रोटी , छोला , बड़ी-पकौड़ी , रसदार-नूनगर-तीतगर तरकारी , मुरही- घुघनी , माछ-भात चलैत रहय छै ।
 गाममे पुआरक घूर , आगि तापैत रहु आओर अल्हुआ खाइत रहु ।
 खूब प्याजु , हरियर मिरचाइ दऽ चाओर , चुड़ा आओर मकईकेर भूजा एकर आनन्द किछु आओर अछि ।
 साँझमे घुमैत-घुमैत कोनो चाह दोकानपर बैसि आलू चॉप , कच , समोसा एकर स्वाद दिल्ली मुम्बईक पिज्जामे नहि मिलत ।
 दिल्ली , मुम्बईमे कतेको फाइव स्टार होटल , बड़का-बड़का रेस्तराँमे खा लिअ ; गामक ओ छोटगर मड़ैया बला दोकानक स्वादक तुलना कियो नहि कऽ सकैत अछि ।
 दिल्लीमे केतबो चाँदनी चौकक चाट खा लिअ अपना ओहि ठामक समोसा बला , छोला बला चाटक जे स्वाद अछि अखनो याद आबि जाइत अछि ।
 स्कूलमे टिफिनक घंटी बजलापर स्कूल गेटपर ठेलापर जे छोला बनाबैत छल आ ओ दस रंगक मसल्ला , दोलमोट आ चटनीसँ छोलाकेँ सजाबैत छल ओहि चाटक स्वाद अखनो मुँहमे पानि लाबि दैत अछि ।
 ओना एक टा गप ई जरूर अछि जे आब गाम गेलापर साफ-सफाईकेँ लऽ गाम-घरक दोकानपर जायकेँ मन नहि करैत रहैत अछि ।
 मुदा ओ स्वाद अखनो नहि बिसरल जाइत अछि ।
→ समाजवादी पार्टीसँ अमर सिंहक इस्तीफाकेँ लऽ कऽ नई दुनिया अखबारमे एक टा बड़ नीक कार्टून छपल अछि ।
 हम चाहब जे अहाँ सभ सेहो ओहि कार्टूनकेँ देखि मुस्कुराउ सौजन्य - नई दुनिया → काँग्रेस नेता राहुल गाँधीकेँ दरभंगामे जोरदार स्वागत कयल गेलन्हि ।
 ललित नारायण मिथिला विश्वविद्यालयक कुलपति डॉ पद्माशा झा हुनकर स्वागत मिथिलाक परम्पराक अनुसार पाग-दोपटासँ कयलखिन्ह ।
 एहि अवसरपर देशभक्तिक गाना सेहो गाओल गेल ।
 विश्वविद्यालयक शिक्षक सभ केंद्रीय विश्वविद्यालयक दर्जा देबयकेँ माँग कयलखिन्ह ।
 राहुल गाँधीसँ आग्रह कयल गेलन्हि जे जँ ओ चाहथिन्ह तऽ केंद्रीय विश्वविद्यालयक दर्जा मिल सकैत अछि ।
 हुनका बतायल गेलन्हि जे एहि ठाम पढ़य बला बेसी विद्यार्थी ग्रामीण परिवेशक अछि ; किसान परिवारक अछि ।
राहुल गाँधीक कार्यक्रम विश्वविद्यालयक यूरोपीय गेस्ट हाउसमे छल ।
 एहि ठाम ओ राष्ट्रपिता महात्मा गाँधीक मूर्तिपर माला सेहो चढयलखिन्ह ।
लोक सभकेँ पूरा कोशिश रहैन्हि जे राहुल जीक मिथिला यात्रा यादगार रहय ।
 मुदा लोकक , युवालोकनिकेँ उत्साह , भारी भीड़ , किछु अव्यवस्थाक कारण हंगामा भऽ गेल ।
 राहुल गाँधीकेँ अयबाक खबरसँ हुनकर आबयकेँ जगह हैलीपैड , बाघघर , नागेन्द्र झा स्टेडियमसँ लऽ कऽ गेस्ट हाउस धरि लोकक भीड़ ।
 सभ लोक हिनकर एक झलक देखऽ लेल बेताब ।
 अहाँ सभ सोचि सकय छी जे एतेक उत्साहमे छोट-छिन बात भऽ जाय छै ।
 जिनका झलक मिललन्हि ओ खुश , जे नहि देख पयलखिन्ह एहि बातसँ नाराज छलखिन्ह जे राहुल जेहन नेताकेँ सभा खुलल जगहमे कियाक नहि कयल गेल ।
 →  चुनावक समय अबिते नेताजी सभ अपन लाव-लश्करक संग चुनाव मैदानमे जुटि जाय छथिन्ह ।
 हुनका सभकेँ लेल ई एक टा तीर्थाटने अछि ।
 तीर्थाटनमे मंदिरक गली-गली परिक्रमा करय जकाँ गामे-गाम घुमि रहल छथि ।
 इलेक्ट्रॉनिक वोटिंग मशीन , ईवीएम अयलासँ वोटपर कब्जा करयपर सेहो रोक लगि गेल अछि ।
 एहि लेल चुनावमे पहिलेसँ कनी बेसी मेहनत करय पड़ि रहल छन्हि ।
 पहिने तऽ कतोक ठाम दु-चारि टा बम फोड़ि लोक सभकेँ डरा– धमका वोटपर कब्जा कऽ लेल जाइत छल ।
 जकर लाठी तकर वोट ।
 मुदा आब एहि सभमे बड़ सुधार भेल अछि ।
 चुनाव आयोग कड़ाई कयने अछि ।
 आदर्श आचार संहिताक डर सभ नेता जीकेँ छन्हि ।
 उम्मीदवार सभ घर-घर जा कऽ प्रचारमे लागल छथि ।
 जे पहिलेसँ सांसद , मंत्री छलाह ओ विकासक बात करय छथिन्ह ।
 अपन-अपन काजक उपलब्धि गना रहल छथिन्ह ।
 हम ई कयलहुँ तऽ ओ कयलहुँ ।
 नेताजी सभ अपन-अपन जातिक प्रभुत्व बला लोक सभकेँ सेहो संग लऽ जेनाइ नहि बिसरि रहल छथिन्ह ।
 जाति-धर्म सभ तरहक समीकरण , दांव अजमायल जा रहल अछि ।
 कय टा लोक एहनो मिलि जायत जे पाँच साल धरि जिनका गड़िआबैत छलखिन्ह  वोट अयलापर हुनके आगाँ-पाछाँ कऽ रहल छथिन्ह ।
 वोट होमय दिऔ फेर सभ ओहिनाकेँ ओहिना रहत ।
 लोक सभकेँ जाति-धर्म छोड़ि , नीक उम्मीदवारकेँ चुनबाक चाही ।
 अहाँक जिला , लोकसभा क्षेत्रक प्रतिनिधि एहन होयबाक चाही जिनकर नाम अहाँ गर्वसँ लऽ सकी , नहि कि मुँह चोराबय पड़य ।
 जिला , राज्यक बाहर जाइ तऽ लोककेँ कहय लेल रहय जे हमर प्रतिनिधि फलां छथि ।
 एतेक पढ़ल-लिखल , विद्वान , योग्य छथि ।
 नहि कि हुनकापर दस टा मामिला चलि रहल छनि ।
 एतेक अपहरण , हत्या आओर दस तरहक केस छनि ।
 एहन उम्मीदवारकेँ चुनु जिनका जीतलासँ इलाकाक विकास होय ।
 गाम-घरक विकास होय ।
 लोककेँ रोजगार मिलय ।
 लोक दिन-राति-साँझ कोनो समय बेधड़क-बेझिझक घरसँ निकलि सकथि ।
 कोनो डर नहि होय ।
 अपन गाम-घर देखिऔ आ पंजाब , हरियाणा , राजस्थान , महाराष्ट्र , आंध्र प्रदेश , तमिलनाडु आ कर्नाटक सभकेँ देखिऔ विकासक मामलामे कतेक आगाँ अछि ।
 चाहे ओ सड़क , बिजली , पानि , सिंचाई , रोजगार आ सुरक्षाक मामला होय ।
 बिहार , मिथिला सभसँ पिछड़ल अछि ।
 आब जागु ।
 जाति-धर्मक नामपर कतेक दिन पछतायत रहब ।
 अपन नहि अपन बादक आबय बला लोककेँ , धिआ-पुताक बारेमे सोचिऔ ।
 वोट सोचि समझि कऽ दिअ ।
 जे नीक लोक छथिन्ह , हुनका चुनु ।
 बटन दबाबय काल कियो नहि रहत ।
 किनका वोट दऽ रहल छी , कियो नहि देखत ।
 भारतमे गुप्त मतदान होइत अछि ।
 कियो नहि बुझत कि अहाँ ककरा वोट देलअइ ।
 नेता सभकेँ देखा दिऔ जे असल किंग मेकर अहीँ छी ।
→ झाँसी की रानी टीवी सीरियलमे रानी लक्ष्मीबाईक बचपनकेर भूमिका निभाबय बाली उल्का गुप्ता कोसी श्री सम्मानसँ सम्मानित कयल गेलीह ।
 उल्का गुप्ता सहरसाक छथि ।
 सहरसामे भेल इप्टाक एक टा कार्यक्रममे उल्का आओर हिनकर पिता गगन गुप्ताकेँ चाँदीकेर मुकुट आओर तलवार भेँट कऽ  सम्मानित कयल गेलन्हि ।
उल्काक पिताजी करीब साल पहिने मुम्बई चलि गेल छलखिन्ह ।
 गगन गुप्ता जी थियेटरसँ जुड़ल छथिन्ह ।
