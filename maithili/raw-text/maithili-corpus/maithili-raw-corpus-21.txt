 पहिल पंजीकार पण्डुआ ततैल ( महिन्द्रपुर ) मूलक सदुपाध्याय गुणाकर भेलाह जनिक परिचय एहि पुस्तकक लेखकक पूर्वजक परिचयक सन्दर्भमे आयल छन्हि ।
कालान्तरमे हुनक अनेक , शिष्योपशिष्य भेलन्हि ।
पूर्वमे पंजीकारक सहयोगक हेतु गामे-गाम परिचेता सेहो होइत छलाह ।
जकर स्वरूप हैवनिधरि देखबामे अबैत छल ।
महाराज हरिसिंहदेवक सभामे जे पंजीकारक दायित्व सदुपाध्याय गुणाकरकेँ भेटल छलन्हि ताहि सन्दर्भक श्लोक निन्मोक्त अछि : अन्तर्मनक वार्ता पछिला वर्षसँ अर्थात ई॰सँ विद्यानन्द झा पंजी प्रबंधसँ समग्र रूपेँ जुड़ल छथि , पिताकेँ सन्दूक खोलैत , पुस्तक रखैत , पुस्तक बन्हैत , सिंहस्थ सूर्यमे पुस्तककेँ रौद लगवैत , तिरहुता लिपि सिखैत , पुरूषामे भेल विभिन्न पंजीकारक हस्तलिपि चिन्हैत , शाखा पंजी घोखैत ( रटैत ) , पिताक जँतेत काल कण्ठस्थ कयल उत्तेढ़क वाचन करैत रहथि ।
गर्व एहि बातक छलनि जे वंशक प्रधान पुरुष जे प्रथम धौत परीक्षोत्तीर्ण प्रथम श्रेणीमे प्रथम स्थान पावऽ बाला महाराजाधिराज दरभंगासँ दोशाला ओ दू खिल्ली पान विदाई स्वरूप पावऽ बाला प्रातः स्मरणीय महामहोपाध्याय डॉ॰ सर गंगानाथ झाक कर-कमलसँ पंजीशास्त्र पारंगतक प्रमाण पत्र पाबऽ बाला हुनकर पिता सात भायमेसँ हिनके अपन शास्त्रक उत्तराधिकारी बनओलन्हि ।
दियाद-वादक मित्र वर्ग आ गौंवाँ-घरूवा तखनहिँसँ हिनका पंजीकार कहऽ लगलन्हि ।
पिता जखन पुष ओ चैत्र मास अर्थात खरमासमे क्षेत्र भ्रमणपर जाथिन तँ हिनके सिद्धान्त लिखबाक अधिकार दऽ जाथिन से ई॰सँ प्रारम्भ भेल ।
शुद्धान्तमे जखन सौराठ सभा जाथि तऽ ओहि ठामसँ श्रोत्रिय वो पंजीवद्धलोकनिक परिचय अद्यतन कऽकेँ आनथिन ।
ई सम्पादित कऽ पुस्तकमे लिखथि ।
पिता बड़ प्रसन्न होथिन ।
ताहि दिनमे खूब सिद्धान्त होइत छलैक ।
ई अपन भविष्यक प्रति आश्वस्त छला ।
शुद्धक समयमे पर्याप्त अतिथि हिनका ओहि ठाम आवथिन ।
ताहिमेसँ बहुतो रात्रि विश्राम करथिन ।
जिज्ञासु ब्राह्मणलोकिन केँ ई प्राचीन उत्तेढ़ यथा - महाराज दरभंगाक वंशावली , सुरगन लोआम मूलक वंशावली , विद्यापति ठाकुरक वंशावली ओ अन्यान्यो विद्वानलोकनिक वंशावली कण्ठस्थ सुनबिथिन्ह ।
खूब वाह-वाही भेटनि ।
किछु नगद पुरस्कार सेहो भेटलन्हि ।
परंच ईस्वीक बादसँ एहि स्थितिमे क्रमशः हृास हुअय लागलन्हि ।
ज्ञात होइत रहलन्हि जे बहुत रास विवाह बिनु सिद्धान्तक भऽ रहल छै ।
आगन्तुकक संख्या क्रमागत रूपेँ घटैत गेलै ।
भरि शुद्धमे सय टा सिद्धान्त नहि पुरन्हि ।
मन क्षुब्ध होइत गेलन्हि ।
ज्येष्ठ भ्राता श्रीयुत चुनचुन बाबूकेँ पाँजिक ककहरा सिखओलन्हि , ओ नीम-हकीम पंजीकार भेलाह ।
एहि लेल पिताक ताड़ना सेहो भेटलन्हि जे पाँजि से चीज नहि थीक जे जेना-तेना सिखल लोक सिद्धान्त लिखथि ।
 नवम्बर ई॰केँ गुरुवर पिताक देहान्त भऽ गेलन्हि ।
समस्त पुस्तक अपन आवास मैथिल टोल , पूर्णिया लऽ अनलन्हि ।
किछु पुस्तक ज्येष्ठ भाइकेँ मंगलापर आजिविका हेतु दऽ देलन्हि ।
दू वर्ष धरि आन्तरिक घमर्थनमे रहला जे एहि सभ पुस्तकमे वर्णित वंशावलीक समयोचित उपयोग कोना करथि ।
सोचवाक कारण छलन्हि पूर्वापरसँ चल अबैत मूल कार्यमे दिनानुदिन होइत ह्रास ।
मन व्यथित होइत रहलन्हि जे लगभग वर्ष पूर्व पुरुषा प्रातः स्मरणीय सदुपाध्याय गुणाकर झा कार्णाट कुल शिरोमणि महाराज हरिसिंह देवसँ जे दायित्व ग्रहण कयलन्हि तकरा एहि दुःकालमे , जखन लोक अपन पुरुषाकेँ कृतघ्नताक सीमा धरि विस्मृत कऽ रहल अछि , कोना बचावथि ।
मेहथ ( मधुबनी ) वासी पनिचोभ वीरपुर मूलक श्रीयुत गजेन्द्र ठाकुर आ नागेन्द्र कुमार झा संग तिरहुता आ तकर देवनागरी लिप्यंतरणक वृहदाकार पुस्तक तैयार भेल -जिनोम मेपिंग ( मिथिलाक पंजी प्रबंध ) ए.डी.सँ धरिक ।
एहि पुस्तक मध्य तिरहुतक ब्राह्मणक पूर्ण इतिहास आयल अछि ।
पुस्तकक खूब माँग भेल ओ देश भरिक महाविद्यालय , विश्वविद्यालयमे समाजशास्त्र विभागमे आपूर्ति भेल ।
मिथिलाक ब्राह्मणक आनुवंशिक इतिहास पंजीकारक अनुपलब्धिक वादो प्राप्त होइत रहत , नष्ट होयबासँ बचि गेल ।
ई सम्पादित भेलाक उपरान्त पूर्वांचल मिथिलाक ( पूर्णिया , कटिहार , अररिया , किशनगंज , मधेपुरा , सहरसा , सुपौल ओ खगड़िया , गोड्डा , भागलपुर ) ब्राह्मणक उपलब्ध इतिहास जोड़ल गेल ।
समर्पण गजेन्द्र ठाकुर : अपन माता श्रीमति लक्ष्मी ठाकुर पिता स्व.  कृपानन्द ठाकुर , पत्नी श्रीमति प्रीति ठाकुर आ दुनू बच्चा चि ओम ( साल ) आ सुश्री आस्था ( साल )केँ ।
भाय कुमार जितेन्द्र , भौजी श्रीमति शालिनी ( सुनीता ) , भतीजी स्वस्तिका , बहिन नीलिमा ( नीलू दीदी ) , बहिनोई श्री श्रीमोहन चौधरी आ भगिनी तूलिका आ मधूलिकाक सम्बल सदैव रहल ।
नागेन्द्र कुमार झा : पिता श्री प्रदुम्न कुमार झा , पितामह स्व सूर्यनारायण झा आ प्रपितामह स्व मंगल झाकेँ ।
पंजीकार विद्यानन्द झा प्रसिद्ध मोहन जी : विद्यानन्द झा -पुस्तकक अनुवादक क्रममे किछु गोटे अपन कर्त्तव्य बुझि अत्यन्त उदारतापूर्वक सहयोग कयलन्हि यथा - सर्वश्रीयुत कृष्णानन्द राय "मुखिया जी "( अरिहाना , सोनाली , कटिहार ) , श्रीयुत प्रकाश झाजी ( विष्णुपुर , अमौर , पूर्णिया ) , श्री विजयेश झा ( अभियंता , विष्णुपुर , अमौर , पूर्णिया ) , श्रीयुत महिनारायण झा ( जहानपुर , अररिया ) , श्रीयुत अविनाश प्र गुड्डू ( जहानपुर , अररिया ) , डॉ॰ प्रो॰ श्रीयुत मणिन्द्र ठाकुर ( भड़री , कटिहार ) , श्री जयप्रकाश मिश्र ( वसन्तपुर , कटिहार ) आ श्री धनंजय झा जी उर्फ गोपालजीक ( पिता - श्री नवल किशोर झा ) ।
संगहि धर्मपत्नि श्रीमति गीता देवी , पुत्र चि.  अभिनव मुरारी ओ पुत्री द्वय सौ.  प्रज्ञा ओ सुश्री जया , भातिज अधिवक्ता चि.  निरंजन कुमार "मनोहर जी "आ हमर पुतहु ( चि.  मनोहर जीक धर्मपत्नि ) स्मृति शेष साधना देवी ।
अन्ततः पिता ओ गुरुवर पंजीशास्त्र मार्त्तण्ड स्व.  मोदानन्द झा ओ स्नेहमयी माता स्व.  रामेश्वरी देवीकेँ स्मरण करैत इएह कहब जे - "एष शब्द पिण्डः ते मया दियते तवोपतिष्ठताम ।
"समस्त मैथिल ब्राह्मण वंश ओ हुनक पुरुषाक प्रति समर्पण - "त्वदीयं वस्तु ब्राह्मण तुभ्यमेव समर्पितम ।
"अग्रहन शुक्ल पंचमी सोम , सन् साल फसली / अंग्रेजी सन् दिसम्बर  बिहारमे चुनावक दिन जेना-जेना लग आयल जा रहल अछि नेता सभक पाला बदलयकेँ क्रम तेज भेल जा रहल अछि ।
 ओना तऽ चुनावसँ पहिने नेता सभकेँ पार्टी बदलनाइ कोनो नव गप नहि अछि ।
 मुदा एहि बेर ई किछु बेसिये भऽ रहल अछि ।
 भोरमे सुनब जे फलां ओहि पार्टीमे शामिल भेलाह तऽ साँझमे फलां ओहि पार्टीमे ।
 एहिमे पैघ नेताजी सभ सेहो शामिल छथिन्ह ।
ई हाल कोनो एक टा पार्टीकेँ नहि अछि ।
 सभ पार्टीमे नेताजीकेँ आबय-जायकेँ सिलसिला लागल अछि ।
 बीजेपी होय , जेडीयू होय , काँग्रेस होय आ एलजेपी ।
 नेताजी एम्हर-ओम्हर होयमे लागल छथिन्ह ।
 सभ टिकटक खेल अछि ।
 जिनका लागय छनि एहि पार्टीमे टिकट नहि मिलत ओ झट दऽ दोसर पार्टीक दामन थामि लय छथिन्ह ।
किछु नेताजीकेँ सिर्फ अपने चिंता नहि छनि ।
 ओ अपन कार्यकर्ता सभकेँ सेहो ध्यान राखय छथिन्ह ।
 हुनका जखन ई लगय छनि जे पार्टीमे हुनकर बताओल गेल कार्यकर्ता सभकेँ टिकट नहि मिलयकेँ गुंजाइश अछि तऽ ओ अपन सभ कार्यकर्ताक संग दोसर पार्टीमे शामिल भऽ जा रहल छथिन्ह ।
 दोसर पार्टीमे हुनका सभकेँ दिल खोलि कऽ स्वागत भऽ रहल छनि ।
एहिसँ जतय एक पार्टीकेँ झटका लगैत अछि दोसरमे खुशीक माहौल होइत अछि जे हम हुनकर एतेक पैघ नेताकेँ , एतेक कार्यकर्ताकेँ तोड़ि लेलहुँ ।
 मुदा एहिसँ पार्टीमे किछु असंतोष सेहो उमड़ैत अछि ।
 पार्टीक किछु नेता चुनावक समय दोसर पार्टीक नेता सभकेँ आबयसँ खिसिआ सेहो जाय छथिन्ह कियाक तऽ हुनका अयलासँ पार्टीक पुरान कार्यकर्ताकेँ टिकट कटि जाय छनि ।
पार्टीक कट्टर कार्यकर्ता पार्टीक मूल कार्यकर्ता सभ दिनसँ पार्टीक लेल दिन-राति एक कयने रहय छथिन्ह ।
एहि इंतजारमे कि चुनाव अयलापर टिकट मिलत ।
 मुदा ऐन चुनावक टाइममे पार्टीक विरोधी नेता पार्टीमे शामिल भऽ जाइत अछि आओर पुरान असल कार्यकर्ताकेँ टिकट कटि जाय छनि ।
 एहिसँ किछु नाराजगी सेहो बढ़ैत अछि ।
पिछला दिन लालू प्रसाद यादव जीकेँ छोटका सार सुभाष यादव सेहो साधु यादव जकाँ काँग्रेसमे शामिल भऽ गेलखिन्ह ।
एहिसँ पहिने आरजेडीक अखिलेश प्रसाद सिंह सेहो काँग्रेसमे चलि गेल छलखिन्ह ।
 जखन कि तस्लीमुद्दीन जेडीयूमे शामिल भऽ गेलाह ।
 ओम्हर जेडीयूक प्रभुनाथ सिंह लालू जीकेँ संग भऽ गेलाह ।
 नागमणि जी अपन पत्नीक संग जेडीयूसँ काँग्रेसमे चलि गेलाह ।
नीतीश जीक दाहिना हाथ मानल जाय बाला राजीव रंजन सिंह उर्फ लल्लन सिंह ओना पार्टी नहि छोड़लखिन्ह मुदा नीतीश जीक खिलाफ अभियान चलओने छथिन्ह ।
 हिनके जकाँ नीतीश जीक पूर्व आबकारी मंत्री सेहो खिलाफ जा चुकल छथिन्ह ।
 सभ अपन सुविधाकेँ ध्यान राखि पार्टीक चुनाव कऽ रहल छथिन्ह आ पाला बदलि रहल छथिन्ह ।
पाला बदलयकेँ एहि क्रममे टिकट तय भऽ गेलाक बाद आओर तेजी आबि सकैत अछि ।
 जे नेता टिकटक आस लगओने छथिन्ह आओर हुनका जँ टिकट नहि मिलय छनि तऽ ओ टिकट लेल दोसर पार्टीमे जा सकय छथिन्ह आ फेर स्वतंत्र उम्मीदवारक रूपमे पर्चा भरि पार्टीकेँ नुकसान पहुँचा सकय छथिन्ह , झटका दऽ सकय छथिन्ह ।
पार्टी बदलयकेँ एहि खेलमे सभसँ बेसी नेता काँग्रेसकेँ तरफ जा रहल छथिन्ह ।
 कियाक तऽ काँग्रेस एहिसँ पहिने लालू राजक समयसँ तालमेलसँ लड़ैत छल ।
 किछु सीटपर काँग्रेसक उम्मीदवार ठाढ होइत छल ।
 एहिसँ काँग्रेसकेँ अपन कैडर बिखरल अछि ।
 एहनमे दोसर पार्टकेँ कनिओ पैघ नेता पार्टीमे शामिल भऽ जाय छथिन्ह तऽ हुनकर टिकटकेँ चांस बढ़ि जाय छनि ।
जे होय जेना-जेना टिकटक मामिला फरछिआयल जाइत ।
 झंडा बदलयकेँ खेल जारी रहत ।
 किनको फायदा होयतन्हि तऽ किनको नुकसान ।
 कियाक तऽ ओ सभ दिनसँ पार्टीक लेल एक टा वोटबैंक कैडर तैयार कयने रहय छथिन्ह ।
एहनमे ऐन टाइमपर पाला बदलयसँ वोटर हुनका कोना लय छथिन्ह ई तऽ वोट पड़लाक बादहिँ पता चलत ।
 तखन धरि खेल देखैत रहुँ ।
 आकाशवाणी दरभंगासँ जुड़ल ह्रषिकेश सुलभ जीकेँ लंदनमे सम्मानित कयल गेलन्हि ।
मशहूर कथाकार , नाटककार ह्रषिकेष जीकेँ लंदनक हाउस ऑफ कॉमन्समे वां इंदु शर्मा कथा यूके सम्मानसँ सम्मानित कयल गेलन्हि ।
 ह्रषिकेश जीकेँ ई सम्मान हुनकर कथा संकलन ' वसंत के हत्यारे 'केँ लेल देल गेलन्हि ।
 सौजन्य : बीबीसी सुलभ जीकेँ सम्मानमे एक टा प्रशस्ति पत्र प्रतीक चिन्ह देल गेलन्हि ।
 सुलभ जी अमली , मिट्टी की गाड़ी आओर भिखारी ठाकुरकेँ जीवनपर आधारित नाटक बटोही सेहो लिख चुकल छथिन्ह ।
ब्रिटेनमे भारतक उच्चायुक्त नलिन सुरी हिनका सम्मानित कयलखिन्ह ।
नलिन सूरी जीक कहब छलन्हि जे कथा यूकेकेर ई आयोजन विभिन्न भाषाई समुदायकेर लोककेँ जोड़यमे अहम भूमिका निभा रहल अछि ।
 हृषिकेश सुलभ जीक कहब छलन्हि जे हुनका लेल तऽ लिखनाइ जीबयकेर लेल एक टा जरूरी शर्त जकाँ अछि ।
 बिहारक जाहि इलाकासँ ओ अबैत छथिन्ह ओहि ठाम लोककेँ एक- एक पलक लेल , एक-एक साँसक लेल संघर्ष करय पड़ैत अछि ।
सुलभ जी इहो कहलखिन्ह जे हमर सभक साझा संस्कृतिकेँ राजनीतिक नजिर लागि गेल अछि ।
जकरा हम सभ बचाबयकेँ कोशिशमे लागल छी ।
एहि अवसरपर ब्रिटनमे बसि चुकल हिन्दीकेर लेखक महेंद्र देवसर आओर कादम्बिरी मेहराकेँ ग्यारहवां पद्मानंद साहित्य सम्मान प्रदान कयल गेलन्हि ।
बिहार विधानसभामे अखन जतेक एमएलए छथिन्ह ओहिमेसँ करीब एक सयसँ ऊपर क्रिमिनल बैकग्राउंडक छथिन्ह ।
 एहि बारेमे किछु दिन पहिने एक टा रिपोर्ट सेहो आयल छल ।
जकर मुताबिक कोनो एहन दल नहि अछि जकर दामन साफ-सुथरा अछि ।
मुदा अखन राज्यमे जे चुनावी प्रक्रिया चलि रहल अछि ।
 छह चरणमे जे वोटिंग होय बाला अछि ।
 ओकरा लेल पार्टी सभक उम्मीदवारक जे लिस्ट सोझा आबि रहल अछि ।
 ओहिकेँ देखल जाय तऽ हालात कोनो नीक नहि कहल जा सकैत अछि ।
लिस्टकेँ देखल जाय तऽ सभ दल बाहुबलीकेँ अपना संग लाबयमे दिलचस्पी देखा रहल अछि ।
 काँग्रेस , बीजेपी , जेडीयू , आरजेडी आ एलजेपी कोनो एहिसँ बाचल नहि अछि ।
 सभ पार्टी जीतय लेल बाहुबलीकेँ सहारा लेबयसँ परहेज नहि कऽ रहल छथिन्ह ।
बिहारमे राहुल गाँधीक मिशन बिहार देखिकेँ लागल रहय जे कमसँ कम काँग्रेस अपना पार्टीमे दबंग सभकेँ राखयसँ हिचकत ।
 मुदा राहुल गाँधीकेँ सहरसामे भेल पहिल सभामे मंचपर दू-दू टा बाहुबलीक पत्नीक मौजूदगी लोककेँ हैरान कऽ देलक ।
सहरसामे राहुल गाँधीक संग मंचपर आनंद मोहन आओर पप्पू यादवक पत्नी लवली आनंद आओर रंजीता रंजन मौजूद छलीह ।
 दूनु बाहुबलीपर आपराधिक मामिला छनि आओर जेलमे छथिन्ह ।
आनंद मोहन गोपालगंजक पूर्व डीएमक हत्याक मामिलामे जेलमे छथिन्ह जखन कि पप्पू यादवकेँ माकपा विधायक अजित सरकारकेर हत्याक मामलेमे दोषी करार देल गेल छनि ।
 दूनुकेँ अपन इलाकामे तूती बाजैत छलन्हि ।
आब ओहि लवली आनंदकेँ काँग्रेस सहरसाक आलमनगरसँ टिकट देलक अछि ।
 जखन कि रंजीता रंजन बिहारीगंजसँ चुनाव लड़तीह ।
 एहि बेर बाहुबली अपना जगह अपन परिवारकेँ ठाढ कऽ राजनीतिमे अपन पैठ बनायल राखय जाहय छथिन्ह ।
एहि बेर क्रिमिनल बैकग्राउंड बाला नेता सभ अपना जगह अपन पत्नीकेँ ठाढ कऽ अपना हाथमे लगाम राखय चाहय छथिन्ह ।
 ओ अपन पत्नीक सहारे चुनावक वैतरणी पार करय चाहय छथिन्ह ।
 एहिमे कतेक सफल सेहो भऽ जयताह ।
मौजूदा विधानसभामे सेहो कय टा एहन महिला एमएलए छथिन्ह जिनकर पतिकेँ आपराधिक पृष्ठभूमि रहलन्हि ।
 बस ओ अपन पतिकेँ लेल रबर स्टॉम्पक काज करय छथिन्ह ।
 जाहिमे कुंती देवी , पूर्णिमा देवी , पूनम देवी , मुन्नी देवी शामिल छथिन्ह ।
नीतीश कुमार जी सेहो कतबो ढोल पीटथिन्ह मुदा हुनकर पार्टी जेडीयू सेहो बाहुबली नेताकेँ खूब टिकट दऽ रहल अछि ।
लालगंजक दबंग विधायक मुन्ना शुक्लाक पत्नी अन्नु शुक्लाकेँ जेडीयू लालगंजसँ ठाढ करलक अछि ।
जेडीयूक टिकटपर पूर्णियाक रूपौलीसँ बीमा भारती ठाढ भेलीह ।
 हिनकर पति बाहुबली अवधेश मंडलपर कतेक मामिला दर्ज छनि ।
 आब देखयकेँ अछि जे हिनकर पतिकेँ दबंगई हिनका जीताबयकेँ काज अबैत अछि की नहि ?
ओना पिछला बेर लोकसभा चुनावमे सेहो बाहुबली सभ अपन परिवारकेँ ठाढ कऽ चुनाव जीतयकेँ कोशिश करने छलाह मुदा हुनका सभकेँ मुँहकेँ खाय पड़ल छलन्हि ।
 एहि अहाँ कोना सहैत होयब ?
टिकट लेल जूतम-पैजार   एहि बेर फेर ठगायल बिहार ।
 रेल मंत्री ममता बनर्जी एक बेर फेरसँ बिहारकेँ झुनझुना थमा देलीह ।
 