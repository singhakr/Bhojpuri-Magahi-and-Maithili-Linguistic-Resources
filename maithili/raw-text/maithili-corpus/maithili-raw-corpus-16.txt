    मानव संसाधन विकास राज्यमंत्री अली अशरफ फातमी सेहो कहलथिन्ह जे ओ दरभंगामे हाईकोर्टक बेंच बनाबयमे सब तरहेँ मददि देबय लेल तैयार छथिन्ह ।
हुनकर इहो कहब छलन्हि जे दरभंगा उत्तर बिहारकेँ सभ ठामसँ रेल आओर सड़कसँ जुड़ल अछि ।
ताही लेल एहि ठाम बेंच स्थापित भेलासँ लोककेँ विशेष सुविधा मिलतन्हि ।
अहाँकेँ की लगैत अछि दरभंगामे खुलबाक चाही कि नहि ?
अपन राय जरूर देब ।
 बिहार सरकारक तरफसँ एक टा छात्रवृत्ति योजना शुरू कयल गेल अछि ।
एहिमे एससी , एसटी , अल्पसंख्यक आओर अत्यंत पिछला वर्गसँ मैट्रिकमे फर्स्ट आबय बाला विद्यार्थाकेँ हजार रुपैयाक छात्रवृत्ति देल जायत ।
एकर शुरूआत मुख्यमंत्री नीतीश कुमार जी पटनामे किछु छात्रकेँ हजार रुपैयाक चेक दऽ कयलखिन्ह ।
अहाँकेँ की लगैत अछि कि ई एक टा नीक कदम अछि?
की एहिसँ बेसीसँ बेसी विद्यार्थी पढ़ाई-लिखाईकेँ तरफ ध्यान देताह ?
की ई राज्यमे साक्षरता लाबयकेँ दिशामे नीक पहल अछि ?
आ फेर एकरो हाल दोसर योजनाकेँ जकाँ रहत ?
सरकार एहिसँ पहिनहुँ चरवाहा विद्यालय , साइकिल योजना , मिडडे मील नहि जानि की की चलाबैत अछि ।
की एकरो हाल ओकरे जकाँ होयत ?
अहाँ सभ अपन-अपन विचार जरूर राखु आओर इहो बताउ जे शिक्षा क्षेत्रमे बेहतरीक लेल सरकारकेँ आओर की-की करबाक चाही ?
 एक टा खबर आयल अछि जे चीन तीन सालक भीतर भारतपर हमला कऽ सकैत अछि ।
रिपोर्ट आयल अछि इंडियन डिफेंस रिव्यूमे ।
इंडियन डिफेंस रिव्यूकेँ एडिटर भरत वर्मा जीक कहब छनि जे चीन धरि भारतपर हमला कऽ सकैत अछि ।
हुनकर बातपर यकीन कयल जाय तऽ चीन अपन देशमे बढ़ैत बेरोजगारी , खराब आर्थिक हालात , मंदीसँ पसरैत असंतोषकेँ खतम करय लेल , लोककेँ ध्यान बंटाबय लेल एना कऽ सकैत अछि ।
एहि हमिलाकेँ बाद चीन दुनियामे अपन वर्चस्व कायम करयकेँ कोशिश करत ।
 चीनक कम्युनिस्ट सरकारक खिलाफ लोकक विरोध से मुखर भऽ रहल अछि ।
समाजपर कम्युनिस्ट सरकारक पकड़ कमजोर भऽ रहल अछि ।
पार्टीमे नेतृत्वक प्रति विरोध बढ़ि रहल अछि ।
एहनमे चीन भारतपर हमला कऽ दय तऽ कोनो अचरजक बात नहि ।
मुदा सवाल उठय अछि कि जँ चीन हमला कऽ दैत अछि तऽ भारत ओकरा जवाब देबयकेँ लेल तैयार अछि ।
तऽ जवाब साफ अछि – नहि ।
 इंडियन डिफेंस रिव्यूक रिपोर्टमे ईहो कहल गेल अछि जे भारत , चीनक हमलाक जवाब देबय लेल तैयार नहि अछि ।
 जमीनी स्तरपर भारतक जे तैयारी अछि ओ चीनसँ हमलाक निपटय लेल नहि अछि ।
ई देशक लोकक लेल , हुक्मरानक लेल , बड़का चिंताक बात अछि ।
 चीन एक बेर पहिनहुँ भारतपर हमला कऽ चुकल अछि ।
ओहो भारत-चीनी भाय-भायक नामपर , एक बेर पहिनहुँ पीठमे छुरा भोंकि चुकल अछि ।
 एहि लेल चीनपर तऽ कहिओ भरोसा नहि कयल जा सकैत अछि ।
भारतक एक टा बड़का भू-भागपर कब्जा सेहो कयने अछि ।
अक्साईचीनपर तऽ कब्जा कयनहि अछि संग -संग ओ सिक्किम , अरुणाचल प्रदेशपर अपन दावा ठोंकैत रहैत अछि , धौंस दैत रहैत अछि ।
धौंस एहन जे प्रधानमंत्रीक अरुणाचल दौरापर अपन विरोध जताबैत अछि ।
मुदा भारतक रूख ओहे सभ दिन जकाँ सुस्त ।
ओ भारतकेँ अस्थिर करय लेल भारतक पड़ोसी देशकेँ उकसाबैत रहैत अछि ।
सैन्य सहायता दैत रहैत अछि ।
भारतक चारु कातसँ घेरयकेँ उपाय कऽ लेने अछि ।
पाकिस्तान , हिन्द महासागर , म्यांमार ( बर्मा ) सभ ठाम अपन पैठ बना लेने अछि ।
आब तऽ नेपालमे सेहो काफी किछु प्रभाव बना लेने अछि ।
 सड़क सम्पर्कक जाल बिछा देने अछि आओर ओ रेल सम्पर्क बैसाबयमे सेहो लागल अछि ।
परम्पराकेँ उलट नेपालकेँ तत्कालीन प्रधानमंत्री प्रचंड जी सभसँ पहिने चीन गेलाह ।
चीन सेहो खुलि कऽ नेपालकेँ मददि कऽ रहल अछि ।
सभ क्षेत्रमे अपन पैठ बना रहल अछि ।
 पाकिस्तानकेँ परमाणु सहायता तऽ दऽ रहल अछि ।
मुदा भारतक नेता सभकेँ राज्यकेँ पार्टी-पॉलिटिक्ससँ फुरसति होय तखन न ।
 भारतक नेता सभकेँ चिंता रहय छनि के हमरा राज्यमे कोना सभसँ बेसी फंड आबय , दफ्तर आबय , रेल आबय ।
 सिर्फ अपन चुनाव क्षेत्रक चिंता रहय छनि ।
देशक चिंता नहि ।
ओ दिन कहिआ आयत जखन भारतकेँ सही मायनेमे एक टा देशक वित्त मंत्री आओर रेल मंत्री मिलत जे पूरा देशकेँ एक नजरसँ देखतिन्ह ।
चीनकेँ देखैत भारतक तैयारी एहन अछि जे अहाँ देखब तऽ चीन आओर नेपालसँ लागल सीमापर भारतकेँ नहि तऽ सड़क सम्पर्क नीक अछि नहि रेल सम्पर्क ।
रोडक हाल ई अछि जे बैलगाड़ी धरि नीकसँ नहि चलत ।
चीनसँ लड़यकेँ लेल भारतकेँ नेपालसँ गुजरय पड़त ।
मुदा नेपालकेँ बॉर्डर इलाका बाला बिहार , यूपी , पूर्वोत्तरकेँ शहरक हाल तऽ आओर खराब अछि ।
कोना गुजरत एम्हरसँ सेनाकेँ काफिला ।
एयरफोर्सक हवाईअड्डा किछु खास–खास दूरीपर बनाबयकेँ जरूरत अछि ।
ओकरा देखरेखक जरूरत अछि ।
से नहि होइत अछि ।
पूर्वोत्तर भारतक हाल ओहिना खराब अछि ।
विदेशी ताकत पूर्वोत्तरमे उग्रवादी संगठनकेँ शह से दैत रहैत अछि ।
एम्हर इंफ्रास्ट्रक्चरक हाल एकदम बेहाल अछि ।
सरकारक पूरा ध्यान मेट्रोपर रहैत अछि ।
सेनाकेँ ताकतकेँ मामलामे चीन ।
 केन्द्रीय मंत्री कयलाह कुसहाक दौरा साहित्य अकादमी छापत मिथिला मिहिर   दिल्लीमे बदरपुर-फरीदाबादसँ सटल जैतपुरमे विद्यापति स्मृति पर्व समारोह मनाओल गेल ।
समारोहमे मैथिलीक मशहूर गायक कुंज बिहारी मिश्र , हरिनाथ झा , कुमकुम मिश्र , रामबाबू झा , अंजू झा , माधव राय आओर दोसर कलाकार सभ अपन गीत-नादसँ लोककेँ मंत्रमुग्ध कऽ देलखिन्ह ।
कार्यक्रममे लोकक भारी भीड़ उमड़ल छल ।
 एहि ठाम दिल्ली-फरीदाबाद दिसक बड़ लोक आयल छलखिन्ह ।
एहि ठामक विद्यापति समारोहक मुख्य अतिथि छलखिन्ह गंगेश गुंजन जी आओर कार्यक्रमक उद्घाटन करलखिन्ह विजय चंद्र झा जी ।
विजय चंद्र झा जी अखिल भारतीय मिथिला संघक अध्यक्ष छथिन्ह आओर मैथिली-मिथिलाक विकासमे जुड़ल रहय छथिन्ह ।
अपन पर्सनल प्रॉब्लमकेँ पाछाँ राखैत दिन-राति मिथिलाक चिंतामे लागल रहय छथि ।
मुदा एक टा चीज अखरल जे दिल्ली-एनसीआर ( दिल्ली , नोएडा , गाजियाबाद , फरीदाबाद , गुड़गांव ) मिथिला-मैथिलीसँ जुड़ल संगठन सभमे आपसमे कोनो तालमेल नहि छनि ।
ओ सभ अपनेमे मस्त रहय छथिन्ह ।
 बस अपन सुविधा अनुसार कार्यक्रम तय कऽ लैत छथिन्ह ।
 संगठन सभसँ जुड़ल लोककेँ मिथिला-मैथिलीक असल चिंता नहि रहय छनि ।
बस भाषणबाजी ।
आब देखिऔ दिसंबरकेँ दिल्लीक बदरपुर-जैतपुरमे विद्यापति स्मृति पर्व समारोह मनाओल गेल आओर एहि दिन नोएडा स्टेडियममे सेहो विद्यापति स्मृति पर्व समारोह मनाओल गेल ।
आब कलाकार , गायक-गवैया सभ सेहो मुश्किलमे , कुंजबिहारी मिश्र जी पहिने बदरपुर-जैतपुर गेलाह फेर नोएडा ।
दस दिनमे दिल्ली-एनसीआरमे चारि ठाम विद्यपति समारोह ।
 आब तालमेलकेँ बारेमे अंदाजा लगा सकय छी ।
जँ दू दिन राखल गेल रहैत तऽ लोक अलग-अलग दुनु कार्यक्रमक , समारोहक आनंद उठा सकैत छलाह ।
 मुदा हिनका सभकेँ अपन राजनीतिसँ मतलब रहय छनि ।
 मैथिल विद्वान आओर ललित नारायण मिथिला विश्वविद्यालयक पूर्व कुलपति डॉ. उमानाथ झा जी आब एहि दुनियाँमे नहि रहलाह ।
 दिसंबर सोम दिन हुनकर निधन भऽ गेलन्हि ।
 अगिले मास एक जनवरीकेँ हुनकर मा जन्मदिन छलन्हि ।
डॉ. उमानाथ झा जीक जन्म जनवरी केँ मधुबनी जिलाक महरैल गाममे भेल छलन्हि ।
 साहित्यकार , कथाकार उमानाथ जी ललित नारायण मिथिला विश्वविद्यालयमे अँग्रेजीक विभागाध्यक्ष सेहो छलाह ।
ओ सँ धरि एहि ठामक वीसी सेहो रहलाह ।
उमानाथ जी पछिला किछु दिनसँ बीमार छलाह आ दरभंगा स्थित अपन निवासपर अंतिम साँस लेलाह ।
हिनकर अंतिम संस्कार सतीस्थानमे बागमती नदी कातमे कयल गेल ।
डॉ. साहेब कय टा पोथी लिखने आओर संपादित कयने छथिन्ह ।
 हिनकर रचनामे रेखाचित्र , अतीत ( कथा संग्रह ) , मैथिली नवीन साहित्य , इंद्रधनुष , विद्यापति गीतशती ( संपादन ) , किम अधिकम , बीतल दिन आ बिसरल लोक शामिल अछि ।
अतीतक लेल हिनका मे साहित्य अकादमी पुरस्कार सेहो मिलल छनि ।
हिनकर निधनक खबरिसँ पूरा मिथिलामे शोकक लहर छा गेल अछि आओर एहिक संग मैथिली साहित्यक एक टा प्रमुख स्तंभ ढहि गेल अछि ।
 