 अहाँ सभ की ओहिपर विरोध कयलहुँ ?
कोनो मिथिलाक विधायक एहिपर आवाज उठौलखिन्ह ?
की एहिकेँ लऽ कऽ मिथिलामे कोनो विरोध प्रदर्शन भेल ?
किछु आवाज नहि उठल ।
 तऽ फेर सरकार कियाक शुरू करत मैथिली पढओनाइ ?
सरकार जँ राज्य बनाबयकेँ लेल सोचबो करत तऽ जखन अपन शिष्टमंडल इलाकाक दौरा करय लेल पठाओत तऽ हुनका की देखयबैन्हि ?
पूरा मिथिला इलाकामे एक टा दिशासूचक , एक टा साइन बोर्ड , एक टा दोकानक , घरक , दफ्तरक , स्कूलक बोर्ड , झंडा-बैनर , पोस्टर मैथिलीमे नहि मिलतैन्हि हुनका ।
 आब तऽ एहन भऽ रहल अछि जे मिथिलाक लोक सेहो मैथिली छोड़ि रहल छथि ।
 मैथिली एक्सप्रेस जयनगर धरि करयपर विचार अलग मिथिला राज्यकेर माँग →   → शिक्षाविद् , लेखक आओर साहित्यकार राज मोहन झा जीक चयन मैथिलीक सभसँ प्रतिष्ठित साहित्य सम्मान प्रबोध साहित्य सम्मानक लेल कयल गेलन्हि अछि ।
 ई सम्मान हुनका फरवरीकेँ पटनाक विद्यापति भवनमे देल जयतन्हि ।
 सम्मानक रूपमे हुनका एक लाख रुपैया आओर एक टा प्रशस्ति पत्र देल जयतन्हि ।
 ई सम्मान मैथिली भाषा आओर साहित्यमे उल्लेखनीय योगदान खास कऽ लघुकथा आओर निबंधक लेल देल जाइत अछि ।
राज मोहन जीकेँ मे आइ काल्हि परसूक लेल साहित्य अकादमी सम्मानसँ सम्मानित सेहो कयल गेल छनि ।
 हिनकर कृतिमे एक आदि : एक अंत , झूठ साँच , एक टा तेसर , गलतीनामा प्रमुख छनि ।
 आरंभ नामक पत्रिकाक सम्पादन सेहो कयलखिन्ह ।
 प्रसिद्ध साहित्यकार स्व.  हरिमोहन झा जीक सुपुत्र राज मोहन जी वैशाली जिलाक कुमारबाजितपुरसँ छथिन्ह ।
 मुदा अपन पिता जीक हास्य विनोद बाला लेखनक उलट राज मोहन जी गंभीर लेखन करय छथिन्ह ।
 राज मोहन जी साइकोलॉजीसँ एम.ए. कयलाक बाद सरकारी नौकरीमे चलि गेलाह ।
प्रबोध साहित्य सम्मान मशहूर विद्वान आओर शिक्षाविद् प्रबोध नारायण सिंह जीक यादमे देल जाइत अछि ।
 राज मोहन जीक नामक चयन सदस्यक एक टा टीम द्वारा कयल गेल जकर अध्यक्ष उदय नारायण सिंह जी छथिन्ह ।
 → बिहारक नेपालसँ लागल सीमा बाला मिथिलाक इलाकामे आइ-काल्हि तस्करी काफी बढ़ि गेल अछि ।
 एम्हर किछु दिनमे काफी जाली नोट आओर दोसर सामान सभ पकड़ायल अछि ।
 एसएसबीकेँ मुस्तैदीक कारण रोज पेपरमे किछु नहि किछु पढ़य लेल मिल जाइत अछि ।
 वीरगंज-रक्सौल… , गौर-बैरगिनिया , सीतामढ़ी-भिट्ठामोड़-सोनबरसा , मधवापुर-मटिहानी , जयनगर-इनरवा , लौकहा-राजविराज , लहान , फारबिसगंज सभतरि तस्करी बढ़ि गेल अछि ।
 काल्हिये ट्रक सुपारी पकड़ल गेल मधुबनीकेँ सकरीमे आओर दू ट्रक लहसुन ।
 ई सभ दुनु देशक बीच खुलल सीमाक कारण अछि ।
मुदा सीमाक दुनु तरफ एक-दोसराक बीच घर-परिवारक संबंध होयकेँ कारण लोककेँ रोकि सेहो नहि सकय छी ।
 एम्हरकेँ रिश्तेदारी ओम्हर अछि आओर ओम्हरकेँ एम्हर ।
 कोनो घरमे मामा-नाना तऽ कोनो घरमे दीदी-जीजा किनको सासुर छनि तऽ किनको भाईलोकनि दोकानदारी आ दोसर काज करय छथिन्ह ।
 घर-आँगन जकाँ माहौल अछि मुदा किछु लोक एहि माहौलकेँ बिगाड़य चाहैत अछि ।
 माओवादी बाला बातकेँ लऽ कऽ संबंध सेहो खराब भेल अछि ।
 लोक सभ आब ओना नेपाल जायसँ हिचकय छथिन्ह ।
 चूंकि हमरो मामा गाम सेहो नेपालमे अछि ताहि कारण हमहुँ मोनसँ चाहैत छी जे हालात जल्दी नीक होय ।
जँ नेपाल सरकार चाहैत तऽ यूरोपीय देश जकाँ एकरा एक टा प्रमुख पर्यटक स्थल बना सकैत छल ।
 मुदा खून-खराबासँ सभ सत्यानाश भेल जा रहल अछि ।
 मोन तऽ बड़ करैत अछि मुदा बराबर किछु-ने-किछु होयते रहैत अछि जाहिसँ लोक परेशान रहैत अछि आओर फेर मधेशी-पहाड़ी बाला मामलासँ सेहो लोकक बीच दूरी बनओने अछि ।
 ओना अखनो देर नहि भेल अछि ।
लोक सभ कनी जागरुकतासँ काज लेथिन्ह तऽ नेपाल एक बेर फेरसँ स्वर्ग जकाँ बनि सकैत अछि ।
 → एहन खबर अछि जे बिहारक पूर्णियामे सुखोईकेँ बेस बनायल जायत ।
 एयर फोर्सक तरफसँ पूर्णिया एयर फोर्स स्टेशनकेँ सुखोई-केँ लेल चयन करयकेँ फैसला एक टा नीक खबर मानल जयबाक चाही ।
 ई सभ चीनक बढ़ैत प्रभावकेँ देखैत कयल जा रहल अछि ।
 पूर्णियामे एयर फोर्सक बड़का विमान उतरयकेँ सुविधा अछि मुदा सुखोईकेँ लेल किछु अपग्रेड करयकेँ जरूरत अछि ।
 ओकरा कऽ लेल जायत ।
 एहि ठाम सुखोईकेँ एक टा पूरा अड्डा बनत ।
 अहाँकेँ की लगैत अछि जे सरकारकेँ ई कदम पहिनहिँ उठयबाक चाही छल ?
भारतकेँ जाहि हिसाबसँ खतरा अछि ओहि हिसाबसँ सीमावर्ती इलाकामे इंफ्रास्ट्रक्चरक विकास नहि कयल गेल अछि ।
 भारतकेँ नेपाल , चीनसँ लागल सीमावर्ती इलाकामे अहाँ देखि सकय छी जे बिजली , सड़क , पानी , संचारक की हाल अछि ?
सरकारकेँ तुरंत एकरा सभकेँ गंभीरतासँ लऽ बिहारक पूरा सीमावर्ती इलाकामे सड़कक जाल बिछयबाक चाही ।
 अखन तऽ ई हाल अछि जे जगह-जगह गड्ढा बनल अछि कतोक ठाम तऽ रोड बुझाइते नहि अछि ।
 संचार व्यवस्थाक सेहो खराब हाल अछि ।
 अखनो सैकड़ो एहन गाम अछि जतय बिजलीक पोल धरि नहि अछि ।
 अहाँकेँ की लगैत अछि सरकारकेँ की-की करयकेँ जरूरत अछि ?
→ लोकसभा चुनावमे मिलल भारी कामयाबीसँ उत्साहित मुख्यमंत्री नीतीश कुमार राज्यक जनताक आभार जताबय लेल धन्यवाद यात्रापर निकलि पड़लाह अछि ।
 सात दिनक अपन एहि यात्रामे रोज कमसँ कम तीन लोकसभा क्षेत्रमे जयताह ।
 तीन लोकसभा क्षेत्रमेसँ कोनो एक ठाम हिनकर सभा सेहो होयत ।
 धन्यवाद यात्राक शुरूआत बुध दिन दरभंगा , मधुबनी आओर झंझारपुर लोकसभा क्षेत्रसँ भेल ।
 यात्राक दौरान मुख्यमंत्रीक संग उप मुख्यमंत्री सुशील कुमार मोदी सेहो रहथिन्ह ।
 यात्राक पहिन दिन मुख्यमंत्री एक बेर फेर केंद्रसँ बिहारकेँ विशेष राज्यक दर्जा देबयकेँ माँग कयलखिन्ह ।
→ ओम्हर मां-बाबूजी परेशान , एम्हर हमर जान सांसतमे ।
 ई पंडितबा एहन बीर्रौ आनि देलक जे आब की-की कहु ।
 भेंटैत तऽ किछु करतहुँ ।
 बाबूजी आओर मायकेँ तऽ हर दम हमर बिआहेकेँ फिक्र लागल रहै छनि ।
 कहिआ करबह , केहन करबह , नजरमे कोनो छऽ तऽ बताबऽ नहि जानि कतेक सवाल ।
 कय टा कन्यागतकेँ तऽ ओ दिल्ली डेरापर सेहो पठा चुकल छथिन्ह  आओर कय टा तऽ अपने-आप आबि गेलाह लड़कीकेँ लऽ कऽ ।
 हुनकर सभकेँ कहब छलन्हि जे अहाँ केवल हँ कहि दिअ ।
 हम अहाँक बाबूजीकेँ मना लेब ।
 दहेजक कोनो बात नहि ।
 घोड़ा-गाड़ी , मकान , पाइ सभ मिलि जायत ।
 बस अहाँकेँ हँ कहयकेँ देरी अछि ।
 अहाँ सिर्फ शादीकेँ लेल अपन स्वीकृति दऽ दिअउ  ओकर बाद सभ हमरापर छोड़ि दिअ ।
 मुदा एहि ठाम तऽ पंडित तेसरे मोड़ दऽ देलक ।
 माय-बाबूजीकेँ शादीकेँ बात कोनो बेजाय नहि छनि ।
 मुदा हम चाहैत छी जे अखन किछु काज कऽ लेल जाय ।
 एहि दुनियामे अपन किछु नाम कमा लेल जाय ।
 अखन हमरामे जे उत्साह-उमंग अछि ।
किछु करयकेँ जोश अछि ।
लगन अछि ।
 आगाँ रहै नहि रहै आओर फेर काल्हि के देखलक ?
फेर अखन जे हमर बॉस छथि ओ हमरापर विश्वास सेहो खूब करय छथि ।
 काल्हि फेर एहन बॉस मिलताह की नहि ।
 हमरा काजमे पूरा छूट देने छथि ।
 नबका-नबका प्रोजेक्टकेँ पूरा करयकेँ जिम्मेदारी मिलल अछि  आओर एहन इंटरनेशनल प्रोजेक्ट बड़ भाग्यसँ हाथ लगैत अछि ।
 आ एक बेर काजमे अनठिआबय लागब तऽ फेर बॉस सेहो नीक काज , जिम्मेदारी बाला काज देबयसँ हिचकय लगताह ।
 शादी-बिआह तऽ दु साल बादो भऽ सकैत अछि ।
 मुदा काज तऽ एक बेर हाथसँ गेल तऽ फेर मुदा लोक सभक कहब छनि जे शादी-बिआह उम्रेमे नीक लगैत अछि ।
 बादमे लोक बुढ़बा वर कहि कऽ चिढ़ैतह ।
 झड़ि तयतह जी तऽ की पीबह घी ।
 तैं बाबू सभ किछु टाइमेपर नीक रहय छै ।
 अजीब घनचक्करमे फँसि गेलहुँ ।
  किछु नहि फुरा रहल अछि जे की कयल जाय ।
मनमे दस तरहक बात आबि रहल छल ।
 नींद कोसो दूर छल ।
 करओटपर करओट बदलि रहल छलहुँ ।
 एहि क्रममे ओ बात आबि गेल जाहिमे एक टा कन्यागत डेरापर पहुँचल छलाह ।
 कन्याक बाबूजी आओर भाय ।
 संगमे कन्याक फोटो आओर बॉयोडाटा सेहो लेने आयल छलाह ।
 हम दुनु गोटेकेँ जे होयबाक चाही से स्वागत-सत्कार करलहुँ ।
 ठंडा , चाह-पानि , भुजिया-बिस्कुट , मिठाई ।
 मैथिल छलाह ; मिथिलाक गाम-घर दिससँ छलाह , अपनापन छलन्हि ।
 तैं नीकसँ गप भेल ।
 पढ़ाई-लिखाई , काम-काज , रहनाइ-सहनाइ आओर आगाँ की सभ करयकेँ विचार अछि , ई सभ मुद्दापर गप भेल ।
 बीचमे कन्याक भाय अपन बहिनक फोटो आ बॉयोडाटा देखयकेँ आग्रह कयलन्हि ।
 मन तऽ बड़ भेल जे एक नजरि देखि लेल जाय मुदा वर पक्षकेँ जे अकड़ि होय छै ओकरा कोना छोड़ि दितहुँ ।
 कहलियन्हि फैसला तऽ माय-बाबूजीकेँ करयकेँ छनि ।
 अहाँ ई फोटो हुनके कियाक नहि देखा दैत छियन्हि ।
 लड़कीकेँ भाई जोर दैत लिफाफ हाथमे थमाबैत कहलाह हुनका तऽ हम देखाइये देबैन्हि ।
 एक बेर अहाँ देख लिअ ।
 लड़की सेहो दिल्लीयेमे अछि जहिआ कहब तहिआ मिला देब ।
 अहाँ फोनपर सेहो गप कऽ सकय छी ।
 अहाँ सभ आजुक दौरक लोक छी ।
 हम सभ बाधा नहि बनब ।
 दुनु गोटे एक बेर मिलि लिअ ।
 आमने-सामने बैसि गप कऽ एक-दोसराक बारेमे जानि लिअ ।
 फेर अहाँ सभके जे फैसला होयत हमरा मंजूर होयत ।
 एहिमे कोनो जोर नहि ।
 अहाँ कोनो फैसला लेबय लेल स्वतंत्र छी ।
 हमरा तरफसँ कोनो दबाव नहि अछि ।
 हम तऽ कन्या पक्षक छी सिर्फ आग्रह कऽ सकय छी ।
लिफाफ हमर हाथमे छल ।
 मन हुए जे कखन दुनु गोटे जेता जे हम लिफाफमे बंद सुन्दरिकेँ दर्शन करि ।
 बेस ओ जेना हमर मनक बात बुझि गेलाह आ फेर बात करयकेँ कहि विदा लेलाह ।
 हुनका सभकेँ जाइते झट दऽ लिफाफा खोललहुँ ।
 फोटो देखतहिँ मुँह       हमर विवाह ( दोसर कड़ी )   फजलुर रहमान हासमी मैथिली साहित्यक प्रथम मुसलमान कवि छथि जे अपन मातृभाषाक अनुरागकेँ कविताक माध्यमसँ चित्रित कयलनि अछि ।
 कविता हमरा नीक लागल तऽ अहाँ सभक लेल एहिठाम राखि रहल छी ।
सौजन्य : तिलकोर ।
→ कोसी क्षेत्रमे पुनर्निर्माणक लेल विश्वबैंक बिहारकेँ आठ सय करोड़ रुपैयाक कर्ज देत ।
 दू साल पहिने आयल कोसी नदीमे बाढ़िसँ एक टा बड़का इलाका प्रभावित भेल छल ।
 सहरसा , सुपौल , मधेपुरा , पूर्णियासँ लागल इलाकामे भारी तबाही भेल छल ।
 ओहि तबाहीसँ लोक अखन धरि उबरि नहि पयलाह ।
 ओना तऽ एहि इलाकामे सरकारकेँ तरफसँ कतोक तरहक विकासक , पुननिर्माणक काज चलि रहल अछि मुदा ओहिमे तेजी लाबय लेल राज्य सरकारकेँ पाएकेँ जरूरत अछि आओर विश्व बैंक राज्य सरकारकेँ आठ सय करोड़क कर्ज देबय लेल राजी भऽ गेल अछि ।
एहि संबंधमे विश्व बैंकक साउथ एशिया रिजनल को-आर्डिनेटर ( डिजास्टर रिस्क मैनेजमेंट एण्ड ग्लोबल फैसिलिटी फार डिजास्टर रिस्क रिडक्शन एण्ड रिकवरी ) क्रिस्टोफ पुच मुख्यमंत्री नीतीश कुमार जीक संग एक टा बैसार कयलखिन्ह ।
 एहिमे तय भेल जे विश्व बैंक पहिल चरणमे नव मकान बनाबय लेल , टूटल-खसल मकानक मरम्मतक लेल , सड़क-पुल-पुलिया बनाबय लेल आओर लोककेँ जीवन-यापनक लेल शुरू कयल गेल ।
किछु परियोजनाक लेल आठ सय करोड़ रूपैया देत ।
 पाइ आबयकेँ जरूरी औपचारिकता पूरा होयमे करीब तीन-चारि मासक समय लागि सकैत अछि ।
विश्व बैंकक अधिकारी सभ बाढ़ि प्रभावित मधेपुरा , सुपौलक किछु इलाकाक दौरा सेहो कयलखिन्ह ।
 अखन बाढ़ि प्रभावित लोकक लेल जे काज चलि रहल अछि ओकरा सेहो देखलखिन्ह ।
 उम्मीद कयल जा रहल अछि जे विश्व बैंकसँ रुपैया मिललाक बाद इलाकामे काजमे तेजी आयत ।
→  राज ठाकरेकेँ छोड़ि नबका राज्य बनाबयपर ध्यान दिअ ।
 ई कहब छलन्हि काँग्रेस नेता राहुल गाँधीकेँ ।
 राहुल गाँधी बुध दिन मधुबनीक पंडौलमे छलाह ।
 काँग्रेस नेताक कहब छलन्हि जे महाराष्ट्र नवनिर्माण सेना मनसेकेँ राज ठाकरेकेँ बातपर ध्यान नहि दिअ ।
 राज ठाकरेकेँ ई नहि बिसरबाक चाही जे महाराष्ट्र , मुम्बईकेँ बनाबयमे बिहारक लोकक बड़का हाथ छनि ।
 बिहारक लोक बड़ मेहनती आओर लगनशील होइत छथि ।
 अहाँ सभ राजक अभद्र व्यवहारकेँ छोड़ि अपन मेहनतसँ आगाँ बढ़यपर ध्यान दिऔ , नबका राज्य बनाबयपर ध्यान दिऔ ।
 मधुबनीसँ चुनाव मैदानमे ठाड़ डॉ शकील अहमदक प्रचार लेल पंडौल पहुँचलापर राहुल गाँधीक जोरदार स्वागत कयल गेलन्हि ।
 सभामे भारी भीड़ उमड़ल छल ।
 राहुल गाँधी लोकसँ काँग्रेसकेँ वोट देबयकेँ आग्रह कयलथिन्ह ।
 राहुल गाँधीक कहब छलन्हि जे बिहार सरकार सभ मोर्चापर विफल साबित भेल अछि ।
 कोसी बाढ़िक दौरान सरकार लोककेँ राहत पहुँचाबयमे विफल रहल ।
 लोक अखनो कष्टमे रहि रहल छथि ।
 बिहार सभ दृष्टिसँ दोसर राज्यसँ पाछाँ अछि ।
 बिहारमे रोजगारक अवसर नहि रहलासँ लोककेँ दो ।
र ठाम जाय पड़ैत छनि ।
 ओ कहलथिन्ह जे अहाँ सभ केंद्रमे फेरसँ काँग्रेस यूपीएकेँ सरकार बनाउ ।
 देश-राज्य तरक्कीक रास्तापर बढ़ैत रहत ।
 काँग्रेस महासचिव राहुल गाँधी भने राज्य सरकारकेँ जमि कऽ कोसलाह मुदा आरजेडी , एलजेपीक खिलाफ किछु नहि बजलाह ।
 लालू , पासवानजी भने हुनका खिलाफ अपन उम्मीदवार ठाढ़ कयने छथिन्ह मुदा राहुल जी किछु बाजयसँ बचलाह ।
 → बिहार उत्सवकेर धूम सिर्फ बिहार , पटना टामे नहि अछि ।
 दोसर ठाम जकाँ देशक राजधानी दिल्लीमे सेहो कय टा कार्यक्रम भऽ रहल अछि ।
 दिल्लीमे बिहार उत्सवपर हफ्ता भरिक कार्यक्रम भऽ रहल अछि ।
मुख्य कार्यक्रम दिल्लीक कंस्टीट्यूशन क्लबमे मार्चसँ मार्च धरि चलत ।
 एहि ठाम कतोक तरहक प्रदर्शनी सेहो लगाओल गेल अछि ।
 हस्तकरघा आओर हस्तशिल्पकेर सामान अहाँ एहि ठाम खरीद सेहो सकय छी ।
कंस्टीट्यूशन क्लबक स्टॉलसँ अहाँ दुनियाँ भरिमे मशहूर भागलपुरी सिल्क , मिथिला पेंटिंग , सिकीसँ बनल सामान , टिकुली आर्ट , ज्वेलरी आओर दोसर सामान सभ किन सकय छी ।
एहि ठाम साँझमे सांस्कृतिक कार्यक्रम सेहो राखल गेल अछि ।
 एकरे संग-संग अहाँ लिट्टी-चोखा , तिलकुट , खाजा , ठकुआ आओर दोसर बिहारी खान-पानक स्वाद लऽ सकय छी ।
कंस्टीट्यूशन क्लबक संग लक्ष्मीनगरक पूर्वा सांस्कृतिक केंद्रमे सेहो सँ मार्च धरि बिहारी कार्यक्रमक आनंद अहाँ उठा सकय छी ।
 एहि ठाम भोजपुरी फिल्म महोत्सवक आयोजन सेहो कयल गेल अछि ।
सभसँ जोरगर कार्यक्रम सिरीफोर्ट ऑडिटोरियममे राखल गेल अछि ।
 एहि ठाम अहाँ मनोज तिवारी , मालिनी अवस्थीकेँ गानापर झूमि सकय छी ।
 एहि ठाम कथक नृत्यांगना शिखा खरेक कार्यक्रम सेहो अछि ।
→ अहाँ सभकेँ छठिकेर शुभकामना ।
एहि ठाम हम नोएडाक एनटीपीसीमे भेल छठिकेर फोटो डालि रहल छी ।
 अहाँ सभ सेहो अपन गाम-घरक छठिक फोटो पठा सकय छी ।
हम अहाँ सभक फोटो हेलो मिथिला आओर मुस्कुराहट ब्लॉगपर डालि देब ।
 तऽ देर नहि करु ।
 अपन-अपन फोटो @ पर पठा दिअ ।
→ मैथिलीक सैकड़ो एहन गीत अछि जकरा सुनितहिँ मन खुश भऽ जाइत अछि ।
 मैथिली गीत सुनयमे जे अलौकिक आनन्द मिलैत अछि ओ कोनो आओर गीतमे नहि मिलि सकैत अछि चाहे ओ सुपरहिट मुम्बइया फिल्मक गीत कियाक नहि होय ।
 अहाँ सभ मैथिली गीत सुनैत होयब ।
 की अहाँ बता सकैत छी जे मैथिलीक सभसँ लोक प्रिय गीत कोन अछि ?
ओहि गीतकेँ अहाँ कियाक सभसँ कर्णप्रिय मानैत छी ?
अहाँ सभक लेल ई सवाल कठिन नहि अछि ।
 मुदा हमरा सन ओ सभ लोक जे गाम-घरमे नहि रहैत छथिन्ह ; हुनका लेल ई सवाल बड़ महत्व राखैत अछि ।
 अहाँकेँ एहि सवालक जवाबसँ कतेक लोककेँ कतोक तरहक गीतक बारेमे जानय लेल मिलतन्हि ।
 अहाँक पसंदकेँ बाद लोक सभ सेहो ओहि गीतकेँ सुनयकेँ कोशिश करताह ।
 तऽ देर नहि करू ।
 झट दऽ मैथिलीक सभसँ लोकप्रिय गीतक नाम कमेंट बाला लिंककेँ क्लिक कऽ लिख पठाउ ।
 कमेंट बालामे कोनो परेशानी होय तऽ ओहिमे बॉक्सक ऊपरमे एक टा आओर लिंक अछि ओकरा क्लिक कऽ अपन जवाब लिखु ।
 जँ ओना नहि करय चाहय छी तऽ अहाँ अपन पसंदक गीतक नाम लिखि हमरा  @.  पर मेल कऽ दिअ ।
 धन्यवाद ।
→ आइ-काल्हि लोक सभ इनकम टैक्स रिटर्न भरयकेँ प्रक्रियामे लागल छथिन्ह ।
 सरकार , आयकर विभाग , वित्त मंत्रालयकेँ तरफसँ लोककेँ इनकम टैक्स भरय लेल प्रोत्साहित कयल जा रहल अछि ।
 बेसीसँ बेसी लोक इनकम टैक्स भरथि एकरा लेल जोर-शोरसँ विज्ञापन अभियान टीवी-अखबारमे सेहो चलाओल जा रहल अछि ।
 मुदा की अहाँकेँ पता अछि जे इनकम टैक्स विभागक तरफसँ जे विज्ञापन जारी करल गेल अछि ओहिमे गलत नम्बर देल गेल अछि ।
  इनकम टैक्स रिटर्न भरयकेँ अंतिम दिन अछि जुलाई ।
 रिटर्न जुलाईसँ पहिले भरि देल जाय एकरा लेल लागल छलहुँ ।
 ऑफिसमे सभक विचार भेल जे एहि बेर टीआरपीएसकेँ बजा लेल जाय ।
 किछु पाइ लेत मुदा झंझटसँ मुक्त रहब ।
 इनकम टैक्स विभागक तरफसँ पेपरमे जारी विज्ञापन देखि टॉल फ्री नंबर -- पर फोन लगाबय लगलहुँ ।
 मुदा किया लागत ।
 एक बेर भेल , दू बेर भेल , परेशान भऽ गेलहुँ ।
 थकि-हारि कऽ आयकर सम्पर्क केंद्रक नंबरपर सम्पर्क कयलहुँ तऽ पता लागल जे विज्ञापनमे जे नंबर देल जा रहल अछि ओ तऽ गलत अछि ।
 इनकम टैक्स डिपॉर्टमेंटक विज्ञापनमे गलत नंबर ।
 ई सुनतहिँ चौंकि पड़लहुँ ।
 एकरा अहाँ की कहबय ।
 हमरा जकाँ तऽ हजारो लोक परेशान भऽ गेल होयताह ।
 जे लोक आयकर सम्पर्क केंद्र फोन कऽ नहि पता कयने होयथिन्ह हुनका नवका नंबरक पता नहि चलल होयतन्हि ।
 आब एकरा की कहबय , लोकक सुविधाक बदला ई तऽ परेशान करयकेँ बात भऽ गेल ।
 आयकर विभागक तरफसँ देश भरिक करीब शहरमे सय ठाम चारि हजारक करीब एहन लोककेँ तैयार कयल गेल अछि जे अहाँकेँ इनकम टैक्स रिटर्न भरयमे मददि करताह ।
 आयकर विभागक ई योजना टीआरपीएसक नामसँ जानल जाइत अछि ।
 एहिमे अहाँकेँ कमसँ कम रुपैयाक न्यूनतम शुल्कपर विभागक ट्रेंड आदमी अहाँकेँ रिटर्न भरयमे मददि करताह ।
 मुदा टीआरपीएसकेँ नंबर तऽ लोककेँ परेशान करय बाला अछि ।
 तऽ आब विज्ञापनमे देल गेल नंबरपर फोन नहि कऽ अहाँ सभ एहि नंबरपर फोन करु --- ओना आब टीआरपीएसक साइटपर नंबर सही कऽ देल गेल अछि ।
 तऽ विज्ञापनक फेरमे नहि रहु आओर नवका नंबर -- पर फोन कऽ जानकारी लिअऽ ।
→ दरभंगा राज किलाकेँ सरकार अपना कब्जामे लेबयपर विचार कऽ रहल अछि ।
 असलमे सही संरक्षणक अभावमे किलाक हाल खराब भऽ रहल अछि ।
 कोनो देख-रेख नहि भऽ रहल अछि ।
 भूकम्पक टाइम आयल दरार बढ़ल जा रहल अछि ।
 संगहि-संग किलाक भीतर अतिक्रमण होयकेँ सेहो बात बराबर सामने आबैत रहैत अछि ।
 किला परिसरमे तऽ पूरा एक टा मोहल्ला टाइपकेँ बसि गेल अछि ।
हमरा परिसरमे एक टा पैघ होटल जकाँ सेहो देखयमे आयल ।
 लोक सभ तऽ भीतरमे जमीन , मकान खरीद-खरीद कऽ घर बसा लेने छथिन्ह ।
किला कैम्पसक भीतर मंदिर आओर किलासँ जुड़ल दीवारक हाल खराब अछि ।
 एकरा देखय बाला कियो नहि अछि ।
 बस लोकक कोशिश कहुना एहि मेन पॉश इलाकामे अपन मकान लऽ लेबयकेँ रहय छनि ।
 गरीब लोक तऽ लऽ नहि सकय छथिन्ह तऽ एहि ठाम पूरा पाइ बाला , जोरगर लोककेँ चलि रहल छनि ।
 जँ सरकारक कोशिश एकर अधिग्रहण करयकेँ अछि तऽ ई नीक कोशिश कहल जा सकैत अछि ।
 सरकारी संरक्षणमे अयलापर कमसँ कम एकर देख-रेख , साफ-सफाई तऽ नीकसँ होयत ।
 एहि ऐतिहासिक विरासतकेँ तऽ सरकारकेँ बड़ पहिने अपना कब्जामे लऽ लेबाक चाही छल ।
ई काज पहिनहिँ भऽ जयबाक चाही छल ।
 एहिसँ दरभंगाक इतिहास जुड़ल अछि ।
मिथिलाक इतिहास जुड़ल अछि ।
 मिथिला भने जनकपुरसँ शुरू भेल होय मुदा आधुनिक मिथिलाक कल्पना दरभंगासँ हटि कऽ नहि कयल जा सकैत अछि  आओर दरभंगाकेँ बिनु राज कैम्पस , बिनु किला सोचिओ नहि सकैत छी ।
 दरभंगासँ राज निकालि दिऔ तऽ दरभंगा शून्य , एकदम जीरो ।
 दरभंगाकेँ राज किलाक महत्व मिथिलाक लोकक लेल दिल्लीक लाल किलासँ कोनो कम नहि अछि ।
 लोक सभ सरकारक एहि कोशिशसँ खुश होयतिन्ह ।
 मिथिलाक लोकक लेल ई कोनो पर्यटन स्थलसँ कम नहि अछि.  → नीतीश कुमारक सुशासनके माटिमे मिलाबयपर तूलल अछि दरभंगाक किछु अधिकारी ।
 मुख्यमंत्री नीतीश कुमार अपन अफसर सभकेँ खुला छूट देने छथिन्ह जकर ओ गलत इस्तेमाल कऽ रहल छथिन्ह ।
 नीतीश राजमे अफसर सभ अपनाकेँ सेहो राज्यक मुख्यमंत्रीसँ कम नहि समझय छथिन्ह ।
राज्यमे अधिकारी सभक दादागिरीकेँ कय टा मामिला सामने आयल अछि ।
 मुदा दरभंगा बाला मामला तऽ एकदमसँ लोकतंत्रक चारिम खंभाकेँ हिला देबय बाला अछि ।
 अधिकारी तानाशाह जकाँ काज कऽ रहल अछि ।
 हिटलर बनल जा रहल अछि ।
अजय मोहन प्रसाद जीकेँ नेतृत्वमे विरोध मार्च ।
मामिला अछि गणतंत्र दिवसकेर दिनक ।
 जनवरीकेँ दरभंगाक लहेरियासरायमे मुख्य समारोह होइत अछि ।
 ई मुख्य समारोह छल नेहरु स्टेडियम ( पोलो मैदान )मे ।
 समारोह , कार्यक्रमकेँ कवर करय लेल जिलाक छोट-पैघ सभ पत्रकार आयल छलखिन्ह ।
मुदा दरभंगाक एसडीओ संजय कुमार सिंहक तरफसँ पत्रकारकेँ बैसयकेँ व्यवस्था एकदम कातमे करल गेल छल जतयसँ झंडा फहराबयकेँ दृश्य नीकसँ नहि देख रहल छल ।
पत्रकार सभ फोटो लेबय , रिपोर्टिंगकेँ लेल आगाँ आबि गेलखिन्ह ।
एहिसँ तमसायल एसडीओ साहेब सभ पत्रकारकेँ बाहर जायकेँ फरमान सुना देलखिन्ह ।
 जिलाक बुजुर्ग पत्रकार विनोद कुमार जी एकर विरोध कयलखिन्ह तऽ संजय कुमार सिंह हुनका तत्काल बाहरक रास्ता देखा देलखिन्ह ।
दरभंगाक पत्रकारक काला दिवस ।
एसडीओकेँ बाहर जायकेँ कहयकेँ टोन एहन छल जेना ओ कोनो पत्रकारसँ नहि बल्कि कोनो अपराधीकेँ आदेश सुना रहल होयथिन्ह ।
 एहन गंवार अफसरकेँ नीतीश जी कोना बर्दाश्त करय छथिन्ह जकरा कनिओ बाजय-भुकयकेँ सलीका नहि अछि ।
एहिपर सभ पत्रकार विरोधमे ठाढ़ भऽ गेलखिन्ह ।
 मुदा झंडाक सम्मान करैत झंडा फरहाबय धरि कातमे ठाढ़ भऽ गेलाह ।
 झंडा फहरयलाक बाद सभ पत्रकार समारोहक बॉयकॉट करैत बाहर भऽ गेलाह ।
पत्रकार सभ एहि बारेमे डीएमसँ सेहो शिकायत करलखिन्ह मुदा एसडीओकेँ एतेक दबंगई अछि जे डीएम एहि मामलाकेँ बस चुपचाप सुनि कऽ रहि गेलाह ।
 किछु करलाह नहि ।
 कोनो आश्वासन नहि देलखिन्ह ।
 ओना डीएम साहेब सेहो अपनो किछु कम नहि छथि ।
दरभंगाक एसडीओक खिलाफ प्रदर्शन ।
एकरा बाद दरभंगाक सभ पत्रकार सरकारी कार्यक्रमक बहिष्कार करयकेँ फैसला करलखिन्ह आओर अगिला दिन जनवरीकेँ काला दिवस मनाबय आओर विरोध मार्च निकालयकेँ निर्णय कयल गेल ।
 जनवरीकेँ जिलाकेँ सभ पत्रकार दरभंगामे जमा भेलखिन्ह ।
 सभ पत्रकार कारी पट्टी लगा कऽ कर्पूरी चौकसँ समाहरणालय धरि विरोध मार्च निकाललखिन्ह ।
 एहिमे शहरक आम लोकक सेहो साथ मिललन्हि ।
आम लोककेँ सेहो कहब छलन्हि जे हम सभ एहि एसडीओसँ तंग आबि गेल छी ।
 ई अपना सामने ककरो किछु समझबे नहि करय छथिन्ह ।
 लोक सभ सेहो अ      महासुन्दरी जीकेँ पद्मश्री सम्मान नीतीश पढ़यताह बिजनेसक पाठ → → अखन एक टा दोस्तक मेल आयल ।
 ओ दोस्त इंस्टाब्लॉग नामक साइटसँ जुड़ल छथिन्ह ।
 ओहि साइटकेँ देखि रहल छलहुँ कि एक टा कॉर्टूनपर नजर पड़ल ।
 हम चाहब जे अहाँ सभ सेहो देखी आओर बुझी जे अपन मातृभाषासँ प्रेम नहि करय बाला लोक सभक लेल ई कतेक बड़का कटाक्ष अछि ।
मामला दिल्लीसँ वाया रिश्तेदारी गाम धरि पहुँचि गेल ।
 सभ ठाम गपकेर केंद्र अल्काकेँ हमरासँ चिपैट जनाए ।
 जँ ई चिपटनाइ कॉलेजमे भेल रहैत तखन आम बात रहैत मुदा मिथिलाक लोककेँ बीच , गामक , घरक लोकक बीच ई एकदमसँ स्वीकार्य नहि भऽ सकैत अछि ।
 एक टा लड़कीकेँ दोसर लड़काक संग चिपटनाइ 