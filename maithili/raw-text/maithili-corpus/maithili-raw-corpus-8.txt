बरदकेँ पतियानीसँ गाछ सभमे बन्हलनि | बाँसक फट्ठीसँ अपन पसारकेँ घेरलनि तथा छाउरक बोरा सभकेँ सैंति कs राखि स्वयं सेठ जकाँ ओतs ओंगठि कs बैसि रहलाह | हुनकर बगलक व्यापारी सेहो मालदार असामी छल | काफी असार-पसार छलैक | मुदा गोनू झाक धाही देखि हुनकर पारखी आँखि एम्हर उन्मुख भेल | ओ गोनू झासँ पुछलथिन - अपने अपन समानक लेल एतेक अपसियांत कियाक छी ?
काल्हिसँ भोजनों नहि कयलौं अछि |  गोनू झा कहलथिन - अतेक वस्तु-जात छोड़ि कोना भोजन करू ?
तs एना कतेक दिन रहब ?
 हम तs ब्राह्मन छी | मासों दिन धरि उपवास कs सकैत छी |  आखिर एहिमे कोन एहन बहुमूल्य समान अछि जे अहाँ अन्न-पानि धरि त्यागने छी ?
 गोनू हुनका पोचाराउत्साहित करने हेतु प्रशंशा या चतुवाचन देबs लगलाह - ई अमूल्य समानक भण्डार अछि , एकरा भस्म कहल जाइछ | एकर मूल्य सोनसँ सय गुना बेसी तथा हीरासँ हजार गुना बेसी अछि | एकर मूल्य कोनो अनुभवी वैद्य अथवा हकीम टा बुझि सकैत अछि | कियो आओत आ लाख दू लाख टाका दs लs जायत | व्यापारीकेँ लोभ संवरण नहि भेलैक आ एकरा कहुना पटयबाक योजना बनबs लागल कि एकाएक एक दिन बाद राति कs गोनू झाक मोन खराब भs गेलनि | ओ बाप-बाप करय लगलाह | तुंरत उक्त व्यापारी अपन सभ सहयोगीक संग हिनक उपचार करय लागल आ तुरंत स्थिति बेसम्हार होइत देखि आदेश देल जे झट हिनका कोनो वैद्य ओतs लs गेल जाय , नहि तs हिनक प्राण बांचब कठिन भs जयतनि | सभ राता-राती गोनू झाकेँ उठा-पुठा कs वैद्य ओतs लs गेलनि | एम्हर एकदम फर्द पाबि व्यापारी हाथ साफ कयलक आ अपन वस्तु-जातक मोह छोड़ि गोनू झाक समस्त पूंजी लs नओ - दू - एगारह भs गेलाह | थोड़बे कालक बाद गोनू झाक भक्क टूटलनि | स्वयंकेँ कतहु अन्यत्र पओलनि | तुरन्त बाप-बाप करैत हाट दिस पड़यलाह | अपन पसार सुन्न देखलनि | हारि कs अपन पड़ोसी व्यापारिक गाड़ी हकलनि आ विदा भेलाह अपन घर कs ई कहैत जे आब जे भेल से तs भैये गेल | घर आबि गाड़ी रोकलनि | लादल सामानकेँ घरमे रखलनि तथा बरदकेँ बान्हि गाड़ी सभकेँ एक कातसँ लगा कs सभकेँ बोनि दs ओ अपन घरमे गेलाह | बोरा सभकेँ फोलि , देखs लगलाह | चानी-सोनाक आभूषण बोरा सभमे गाँजल छल | आब गोनू झा पहिनेसँ बेसी सम्पन्न भs गेलाह | धीरे-धीरे सभ गहना-गुड़ियाकेँ बेचि जमीन-जाल किनलनि तथा एकटा नवका हवेली बनओलनि | जखन एहि रहस्यक पता हुनक प्रतिद्वन्दी सभकेँ लगलनि तs ओहो सभ अपन-अपन घरमे आगि फुकि लेलनि आ ओकर छाउर बोरामे कसि-कसि हाट दिस विदा होमs लगलाह | किन्तु दरबज्जाक एकांत ओकरा जेना काट दौडलैक | ओ अकछि ऊठि गेल आ अंगने में एम्हर से ओम्हर टहल लागल |  ओकरा कहुना मोन नहि लगैत छलैक | बाबूजी भरिसक कोनो खेतक दिस गेल छल होयथिन , आकि दोसर टोल पर | कतेक ने एखनो काज करैत छथिन | ओकरा मों में अयैलक जे आइ ओ फेर हुनका कहि देअय जे ओ किएक कत्तहु जाइत-अबैत छथि| ओ तँ स्पष्ट रूपे एक दिन कह देने रहनि जे अहाँ केँ कोनो - किछु नहि करबाक अछि | बैसल रहू | जेना जे किछु होयतैक करबाक से ओ दुनु तीनु भाय क लेत |   बस एक बेर अहाँकेँ अपन नजर , सोचयकेँ तरीकामे प्रेम लाबय पड़त ।
 अहाँ ककरो तरफ मुस्कुरा कऽ तऽ देखिऔ ।
 अपन हाथ बढ़ा कऽ तऽ देखिऔ ।
 ककरो अपन बना कऽ तऽ देखिऔ ।
 मुदा एहि प्रेममे सिर्फ प्रेम होयबाक चाही ।
 प्रेममे बड़का ताकत होइत अछि ।
 जखन प्रेममे होयब अहाँक नजरिमे एक टा गजबकेँ चमक रहत  आओर जखन धरि प्रेमक चमक अहाँक संग रहत ।
 अहाँक लेल सभ दिन वैलेंटाइन डे बनल रहत ।
नबका रेल बजट आबि गेल ।
 रेल मंत्री ममता बनर्जीकेँ एहि रेल बजटमे नहि तऽ यात्री किराया बढ़ाओल गेल अछि आओर नहि माल भाड़ा ।
 गरीब लोकक लेल रुपैयाक एक टा मंथली पास सेहो शुरू कयल जा रहल अछि ।
 एकर लाभ गरीब लोक , जिनकर मासिक आमदनी रुपयासँ कम छनि हुनका मिलि सकय छनि ।
 ई पास एक सय किलोमीटर धरि आबय-जाय लेल बनत ।
 एकरे संग स्टूडेंट कंसेशनकेँ सहो बढ़ा कऽ फीसदी कऽ देल गेल अछि ।
 मान्यता प्राप्त पत्रकारलोकनिकेँ रियायत सेहो बढ़ा कऽ प्रतिशत कऽ देल गेल अछि आओर हुनका अपन पति / पत्नीक संग सालमे एक बेर छूटपर यात्रा करयकेँ सुविधा सेहो मिलतन्हि ।
 गाममे आब टिकट रिजर्वेशनक लेल मोबाइल वैन चलत ।
 एकरे संग आब प्रमुख पोस्ट ऑफिसमे सेहो टिकट कटा सकय छी ।
 आब सभ सांसद अपना चुनाव क्षेत्रमे एक टा टिकट रिजर्वेशन कांउटर खोलबा सकैत छथिन्ह ।
 दूर धरि जाय बाला ट्रेनमे आब डॉक्टर सेहो रहताह ।
 मुम्बईकेँ जकाँ आब दिल्ली , कोलकाता आओर चेन्नईमे सेहो लेडीज स्पेशल ट्रेन चलायल जायत ।
 सात टा प्रमुख स्टेशनपर एम्बुलेंसक सुविधा सेहो मिलत ।
 तीन सय पचहत्तर रेलवे स्शनकेँ आदर्श स्टेशन बनायल जायत ।
 जाहिमेसँ तीन सय नौकेँ नाम चुनि लेग गेल अछि ।
 देशक पचास टा स्टेशनकेँ विश्वस्तरक बनायल जायत ।
 तुरंत नामसँ बारह टा नॉन-स्टॉप ट्रेन चलायल जायत ।
 तत्काल स्कीममे पहिने जे टिकट अहाँ पाँच दिन पहिले कटा लैत छलहुँ आब ओ दु दिन पहिने धरि कटा सकैत छी ।
 एहिपर लगय बाला शुल्ककेँ सेहो घटा कऽ एक सय रुपया कऽ देल गेल अछि ।
→ बच्चामे जखन गाममे रहय छलहुँ तऽ तिला-संक्रांतिकेर बड़ उमंग रहैत छल ।
 पावनिसँ पहिने चूड़ा कुटैनाइ , मुरही भुजेनाइ , गुड़ किननाइ , तिल धोनाइ , सूखेनाइ , तिलबा बनेनाइ सभ चारि-पाँच दिन पहिनहिसँ शुरू भऽ जाइत छल ।
गाममे पहिने उजरका तिलसँ तिलबा नहि बनैत छल ।
 करिकबा तिलकेँ धो , सूखा ओकर छिलका हटा तखन तिलबा बनैत छल ।
 बड़ परिश्रम लगैत छल एहिमे ।
 आब तऽ उजरका तिलसँ तिलबा बनेनाइ एकदम आसान भऽ गेल अछि ।
गाममे एहन होय छल जे पावनिसँ पहिने तिलबा खाय लेल नहि मिलैत छल ।
 तिला-संक्रांतिकेँ नहेलाक बाद , तिल , दक्षिणा-सीधा छूलाक बादहिँ खाय लेल मिलैत छल ।
नहेनाइओ ओना नहि , गामक नदी-पोखरमे जा कऽ पाँच-सात डूबकी लगा कऽ अयलाक बाद गाममे घरक लग नदी नहि छल तऽ पोखरिसँ थरथराइत आबैत छलहुँ नहा कऽ ।
 माय , दीदी सभ झटसँ डगरामे राखल तिल , सीधाकेर चाउर-दक्षिणा सभ छूअऽ लेल कहैत छलीह ।
कपड़ा बदलि घूर आ बोरसीक लग बैसि जाय छलहुँ खादीक मोटका चद्दरि लपेटि  फेर आबैत छल फुलहा थारीमे दहीसँ झाँपल चूड़ा , अल्लू-मटरकेर रसदार तरकारी , अचार , मुरलाई , चूड़लाई आओर तिलबा ।
आनंद आबि जाइत छल ।
 ठंडामे दही-चूड़ा खायकेँ स्वर्गक आनंद एकदम हरिमोहन झा जीक चूड़ा-दही-चीनी जकाँ ।
 एहि दिनक बाद मास धरि तिलबा-लाई चलैत रहैत छल ।
गामस बाहर रहलापर सेहो ई सभ होइत अछि मुदा गाम बाला आनंद शहरमे नहि मिलैत अछि ।
 पावनि तिहारपर गाम-घर किछु बेसी याद आबैत अछि ।
 : ठंडामे तिला-संक्रांतिक अपन विशेष महत्व अछि ।
 ई लोकक सेहत , स्वास्थ्यसँ जुड़ल पावनि अछि ।
 जाड़मे तिल , गुड़ खेनाइ स्वास्थ्यक लेल नीक मानल जाइत अछि ।
 गरीब लोककेँ सेहो खाय लेल मिलय एहि लेल तिलबा-लाई बाँटल सेहो जाइत अछि ।
मकर संक्रांति मनाबयकेँ एक टा कारण एहि दिन सूर्यकेँ दक्षिणायनसँ उत्तरायनमे प्रवेश करनाइ अछि ।
 यानी सूर्य देव धनु राशिसँ मकर राशिमे प्रवेश करैत अछि ।
 एहि दिन मलमास खत्म होएत अछि ।
सूर्य देवताकेँ मकर रेखासँ उत्तरी कर्क रेखामे जेनाइ उत्तरायन कहाइत अछि आओर कर्क रेखासँ दक्षिणमे मकर रेखाकेँ दिस जेनाइ दक्षिणायन कहबैत अछि ।
 एहि दिनक बाद शुभ काज करनाइ शुरू भऽ जाइत अछि ।
गाममे छी तऽ जमि कऽ चूड़ा-दही-तिलबाक आनंद लिअ , नहि छी तऽ बाजारसँ किनल दही-चूड़ा-तिलकुट खाय गामकेँ याद करु ।
 अहाँ सभकेँ तिला-संक्रांतिकेर शुभकामना ।
→ बिहारमे आइ-काल्हि जनगणना चलि रहल अछि ।
जनगणनाक काजमे गुरुजी सभकेँ लगायल गेल छनि ।
 घर-घर जा कऽ जनगनणाक फॉर्म भरि रहल छथिन्ह ।
 मुदा एहिकेँ कारण स्कूलक पढाई-लिखाईपर असर पड़ि रहल अछि ।
 जनगणनाक कारण मास्टरजी स्कूलमे समय नहि दऽ पाबि रहल छथिन्ह ।
 कतोक ठाम तऽ स्कूलक सीनियर विद्यार्थीये सभ टीचरक भूमिका निभा रहल छथिन्ह ।
 ओना मास्टरजी सभ एहन कोनो बातसँ इनकार करय छथिन्ह मुदा जखन हम सभ स्कूलमे छलहुँ तखन हमहुँ सभ अपनासँ छोट क्लासक विद्यार्थीकेँ पढ़ाबय छलहुँ ।
 एहिसँ विषयपर पकड़ आओर मजबूत होइत अछि ।
 विद्यार्थी सभ सेहो अपनासँ पैघ क्लासक विद्यार्थी संग बिनु कोनो डरकेँ नीकसँ पेश आबय छथिन्ह ।
जे होय अहाँ सभ देशमे कोनो कोनामे रहैत होय , सभ ठाम जनगणना चलि रहल अछि ।
अहाँ सभ मातृभाषा बाला कॉलममे मैथिली लिखनाइ नहि बिसरब ।
 एहि बारेमे आस-पास रहय बाला लोककेँ सेहो जागरूक करयकेँ कोशिश करिऔ ।
 एहिसँ पता चलत कि देश भरिमे कतेक मैथिल छी ।
 एहिमे जाति-पाति बाला कोनो गप नहि , मिथिलाकेँ छी , घरपर मैथिली बाजय छी , मैथिली लिखाउ , कोनो संकोच नहि ।
→ हमर गाम आओर विधानसभा क्षेत्र केवटीमे अक्तूबरकेँ वोट पड़य बाला अछि ।
 परिसीमनक बाद एकर चुनाव क्षेत्रमे किछु बदलाव आयल अछि ।
 ओना तऽ जिला दरभंगा अछि मुदा परिसीमनक बाद लोकसभा क्षेत्र मधुबनीमे आबि गेल अछि ।
केवटीसँ अखन अशोक कुमार यादव विधायक छथिन्ह ।
 बीजेपी विधायक अशोकजी पूर्व केंद्रीय मंत्री हुकुमदेव नारायण यादव जीक सुपुत्र छथिन्ह ।
 साल के अशोक जी तेसर बेर विधायक बनय चाहय छथिन्ह. ।
अशोक जीक मानल जाय तऽ हुनकर कहब छनि कि पिछला विधानसभा चुनावक दौरान ओ जतेक वादा कयने छलखिन्ह ओकरा करीब-करीब पूरा कऽ देने छथिन्ह ।
 सिंघवाड़ामे करोड़ रुपयासँ पुल बनओलाह ; महम्मदपुरमे सेहो पुल बनि रहल अछि ।
 दू टा पुल लाइनमे अछि ।
मौजूदा एमएलए साहबक इहो कहब छनि जे कय टा दोसर काजक संग ओ बेड बाला एक टा पीएचसी आओर दोसर प्राथमिक स्वास्थ्य केंद्रक लेल मंजूरी लऽ लेने छथिन्ह ।
 हिनकर कहब छनि जे एहि बेर पार्टीकेँ स्थिति पिछला बेरसँ बेसी मजबूत अछि ।
केवटी असेम्बली क्षेत्रमे यादव वोट करीब पचास हजार अछि ।
 अशोक जी यादव वोटक संग अगिड़ा-पिछड़ा दूनू वोट मिलयकेँ उम्मीद कऽ रहल छथिन्ह ।
 हिनका मुस्लिम वोट बंटयकेँ फायदा सेहो मिल सकय छनि ।
केवटी विधानसभा क्षेत्रमे हिनकर मुकाबला मुख्यरुपसँ आरजेडीकेँ फराज फातमी आओर काँग्रेसकेँ मो. मोहसीन जीसँ छनि ।
 फराज फातमी पूर्व केंद्रीय मंत्री मो. अली अशरफ फातमी जीक सुपुत्र छथिन्ह ।
 चुनावकेँ लऽ कऽ फराज जी उत्साहसँ भरल छथिन्ह ।
 सालक युवा चेहरा फराज फातमी जीकेँ चुनावमे जीताबयकेँ लेल फातमी जी स्वयं दिन-राति एक कयने छथिन्ह ।
 फराज अलीगढ़ मुस्लिम विश्वविद्यालय , एएमयूसँ डॉक्टर छथिन्ह ।
 मुस्लिम बहुल केवटीमे जीतक उम्मीद करय छथिन्ह ।
फातमी जीक उत्साहपर पानि फेर सकैत अछि काँग्रेस ।
 काँग्रेससँ उम्मीदवार मो. मोहसीन हिनका लेल वोटकटवा साबित भऽ सकय छथिन्ह ।
 हिनका संग टा दोसर आओर मुस्लिम उम्मीदवार ठाढ़ छथिन्ह ।
जँ केवटी विधानसभा क्षेत्रक वोटिंग परसेंटेजकेँ हिसाबसँ देखल जाय तऽ बेसी वोट पड़लापर मुस्लिम उम्मीदवारकेँ जीतयकेँ उम्मीद रहय छनि ।
 मतदानक प्रतिशत कम रहलापर एहि ठामसँ दोसर उम्मीदवार जीत सकैत अछि ।
जँ केँ विधानसभा चुनावसँ देखल जाय तऽ एहि साल -  फीसदी वोट पड़ल जाहिसँ दुर्गादास राठौर जी चुनाव जीतयमे कामयाब रहला ।
 मुदा एहिकेँ बाद मे मतदान प्रतिशत बढ़ि कऽ -  भेलापर काँग्रेसक शमाएले नबी जीतलाह ।
 एहिना मे वोटिंग परसेंट -  रहलाहपर काँग्रेसक प्रो. कलीम अहमद जीतलाह ।
 मे ई प्रतिशत बढ़ि कऽ -  भऽ गेल आओर जनता दलक गुलाम सरवर जी चुनाव जीतलाह ।
  वोटिंग भेलापर सरवर जी मे फेर जीत गेलाह ।
सन मे गुलाम सरवर आरजेडीसँ लड़लाह ।
 मुदा एहि बेर फेर भारी मतदान -  फीसदी होयकेँ कारण ओ जीतयमे कामयाब रहलाह ।
 गुलाम सरवर जी लालू-राबड़ी सरकारमे विधानसभा अध्यक्ष आओर मंत्री सेहो रहलाह ।
मुदा फरवरी आओर अक्तूबर क चुनावमे वोटिंग कम होयकेँ कारण अशोक कुमार यादव जीतयमे कामयाब रहलाह ।
 फरवरी मे -  मतदान भेल जखन कि अक्तूबर मे -  प्रतिशत ।
एहिसँ कहल जा सकैत अछि जे जँ मुस्लिम वोटक बंटवारा नहि भेल आओर भारी मतदान भेल तऽ फराज फातमी आ फेर मो. मोहसीन आगाँ निकलि सकय छथिन्ह ।
 मुदा मतदान प्रतिशत कम रहल तऽ अशोक जीकेँ राह आसान भऽ जयतन्हि ।
ओना ई अखन धरि चलल आबि रहल परिपाटीक मुताबिक अछि ।
 आगाँ सेहो एहिना होइत नहि कहल जा सकैत अछि ।
 एहिमे बदलाव सेहो भऽ सकैत अछि ।
 गुप्त मतदानमे मतदाता एक तरहसँ राजा होइत अछि ।
 जिनका वोटपर मोहर लगा देथिन्ह एमएलए बना देथिन्ह ।
( फोटो सौजन्य : मैप्स ऑफ इंडिया ) केवटीसँ ठाढ़ उम्मीदवारक नाम : अशोक कुमार यादव - बीजेपी फराज फातमी - आरजेडी मो. मोहसीन - काँग्रेस मो एम. इस्लाम - निर्दलीय मधु रंजन प्रसाद – बीएसपी रामबाबू साहू - सीपीआईएमएल बालकृष्ण झा - निर्दलीय नजरे आलम - निर्दर्लीय वसी अहमद खान - निर्दलीय निसार अहमद - निर्दलीय मो.सदरे आलम - निर्दर्लीय मो. जुनैद सत्तार - निर्दलीय अहाँ सभकेँ हमर नमस्कार ।
 हेलो मिथिलापर अहाँ सभक सुझाव , विचार , कमेंट मिलैत रहैत अछि ।
 ओ हमरा लेल बड़ काजक रहैत अछि ।
 एहि बहाने अहाँ सभक प्यार मिलैत रहैत अछि ।
 मुदा पिछला दिन ब्लॉगक सेटिंग गड़बड़ भऽ गेलाक कारण अहाँ सभ हेलो मिथिलापर कमेंट नहि दऽ पाबि रहल छलहुँ ।
 एहिक कारण अहाँ सभकेँ जे परेशानी भेल ओकरा लेल खेद अछि  ओना परेशानी दूर करयकेँ कोशिश कयलहुँ मुदा अहाँकेँ लागय जे अखन आओर किछु करयकेँ जरूरत अछि तऽ हमरा जरूर बतायब  अहाँक विचार हमरा लेल बड़ मायने रखैत अछि ।
 हेलो मिथिलाक सुधारक लेल अहाँ सभक विचार अनमोल होइत अछि ।
 उम्मीद अछि अहाँक सहयोग मिलैत रहत ।
धन्यवाद ।
अहाँक हितेंद्र कुमार गुप्ता +- शीर्षक पढ़ि कने उटपटांग लागल होयत ।
मोने सोचैत होयब जे लगभग पाँच कोटि लोकक ठोरपर जाहि अमिट , अतिपावन भाषाक राज अछि , जे भाषा भारतक संगहि-संग नेपालमे सेहो विशेष प्रतिष्ठित अछि , जे भाषा अपन विशाल आ अमूल्य साहित्यनिधिक बलपर भारतीय संविधानक आठम अनुसूचीमे सन्हिया गेल , जे भाषा जनक सुता जानकीक कंठ-स्वरसँ निकलैत छल , जाहि माटिक संस्कार सियाकेँ सुशीला बनओलक , ताहि भाषापर कोन संकट आबि गेल ?
वा फेर सोचैत होयब जे हम बताह तऽ नहि भऽ गेलहुँ अछि ?
नाना प्रकारक सोच दिमागी समुद्रमे हिलकोर मारैत होयत ।
जँ से सत्ते , तऽ अपन सोचकेँ कने स्थिर करी ।
असलमे ई प्रश्न आइ-काल्हि पद्मश्री उदित नारायण ( झा ) कऽ रहल छथि , सेहो पूरा तामझामक संग ।
मायक भाषा संग मोह जिनगी भरि बनल रहैत छैक ।
चाहे कतेको स्वार्थंधता वा दंभताकेर गर्दा मोन-मस्तिष्कमे होय मुदा जखन भावना प्रबल प्रवाह होइत छैक तऽ लोककेँ मोन पड़ैत छैक माय , मातृभाषा आ मातृभूमि ।
ओ प्रत्येक वस्तु जाहिमे मातृअंश होय , एक-एककेँ मोन पड़य लगैत छैक ।
मैथिलीमे गायन शुरू कऽ आइ सफलताक उच्चतम शिखरपर पहुँचल उदित नारायणकेँ कोनो एक भाषाक गायक नहि कहल जा सकैत अछि ।
भारतक अनेको भाषामे ओ एक संग गबैत आबि रहल छथि ।
कोनो सफल व्यक्तिक संग विवाद ओहिना लागल रहैत छैक जेना नवकनियाँक संगे लोकनिया ।
उदित नारायण सेहो एकर अपवाद नहि छथि ।
खैर जे होय , ओ सुच्चा मैथिल छथि आ मैथिलीक प्रेमी छथि ।
पद्मश्री हेतु चयनित होयबा काल हुनक नागरिकता हेतु विवाद उठल छल ।
कतेकोलोकनिक कहब छलनि जे ओ नेपालक छथि ।
मुदा जे होय , ओ मैथिल छथि चाहे नेपालक मिथिलाक होथि वा भारतक मिथिलाक ।
ओना सभ विवादकेँ एक कात करैत भारत सरकार हुनका पद्मश्रीसँ सम्मानित कयलक ।
मिथिलाक लेल इहो गौरवक बात ।
आब अहाँ सोचैत होयब जे हम ' उदितायण ' केर पाठ कियाक कऽ रहल छी ?
असलमे , पुरहित कोनो आध्यात्मिक अनुष्ठान शुरू करयबासँ पहिने संकल्प करा लैत छथि , तऽ एखन धरि हम सएह कऽ रहल छलहुँ ।
मुद्दाक बात आब ।
पड़ोसियाक घरमे हुलकी देबाक बेमारीसँ के ग्रसित नहि अछि ?
से भोजपुरी टीवी चैनेलमे हुलकी-बुलकी दइत रहैत छी ।
कतहुँ , कखनो मैथिली सुनबा-देखबा लेल भेटि गेल तऽ नयन तिरपित भऽ गेल ।
से साल भरिसँ बेसिये समयसँ भोजपुरी टीवी चैनेल महुआ लोकक मनोरंजन कऽ रहल अछि ।
एहीपर एक टा संगीत आधारित कार्यक्रम आबि रहल छल - सुर-संग्राम ।
लोक गीतक श्रोता लेल बहुत नीक कार्यक्रम छल ओ ।
एहि रियलिटी शोमे मैथिली भाषी प्रतिभागी सभ सेहो छलाह ।
जेना पूजा झा ( दरभंगा ) , रिमझिम पाठक ( धनबाद ) , आलोक कुमार ( खगड़िया ) ।
आलोक कुमार , मोहन राठौर ( यूपी )कऽ संगहि विजेता रहलाह ।
एहि शोमे तीन बेर उदित नारायण अतिथि जज बनि कऽ आयल छलाह ।
पहिल बेर जे जज बनि कऽ अयलाह तऽ प्रतियोगी प्रियंका सिंह ( गोपालगंज )केर माय , जे ओहि दिन स्टूडियोमे उपस्थित रहथि , सँ पूछि देलथिन जे मैथिली-उथली बजै छी की ?
असलमे हुनका ज्ञात नहि रहनि जे प्रियंका सिंह गोपालगंजसँ छथि ।
उदित नारायणकेँ प्रियंकाक मायक पहिरावा देखि मिथिलानी होयबाक भ्रम भेल रहनि ।
दोसर बेरमे ओ प्रतियोगी रिमझिम पाठकक उपनाम ' पाठक ' देखि पूछि देलथिन - अहाँ  ' दैनिक जागरण ' अखबार सेहो जन जागरण अभियान चलओने अछि ।
 जागरूकता अभियानमे मिथिलाक , मिथिला लोकमंच , मिथिलायतन , मिथिला यूनेस्को , पाथ मिथिलांचल , द गाड बुद्धा फाउंडेशन आओर महावीर मेमोरियल ट्रस्टक लोक सभ मतदाता सभक बीच जा हुनकर वोटक महत्व बता रहल छथिन्ह ।
 संस्था सभसँ जुड़ल लोकक एक टा बड़का बात ई कहब छनि जे लोकतंत्रक लेल सभसँ खतरनाक गप ई अछि जे पढ़ल-लिखल लोक वोट नहि करय छथि ।
 जागरूकता अभियानमे एनजीओ , संस्था , मीडिया हाउसक लोक सभ गली-गली , टोला-टोला जा लोककेँ जागरूक कऽ रहल छथिन्ह ; पर्चा बाँटि रहल छथिन्ह ।
 वोट देबयकेँ आग्रह कऽ रहल छथिन्ह ।
 लोक सभकेँ ई कहल जा रहल अछि जे कोनो घरसँ एको टा वोट नहि छुटय ।
 सभ गोटे वोट जरूर करथि ।
 कतोक ठाम नुक्कड़ नाटक  , बैसार सेहो भऽ रहल अछि ।
जागरण अखबारक ओरसँ दरभंगामे रैली सेहो निकालल गेल ।
एहि रैलीक पैघ गप ई रहल जे एहिमे महिला सभ बढ़ि-चढ़ि कऽ हिस्सा लेलीह ।
 घरे-घर जा कऽ मतदाता सभकेँ कहलीह जे - जे होय वोट करय जरूर पहुँचु ।
 किनको वोट दिअ मुदा एको टा वोट बर्बाद नहि होय ।
 बूथपर जरूर जाउ ।
 ई ध्यान जरूर राखु जे वोट कोनो साफ , निष्पक्ष , विकास करय बला योग्य उम्मीदवारकेँ मिलय ।
 एहि बेर भाई-भतीजा , जाति , धर्मसँ दूर हटि कऽ वोट करु ।
 लोकतंत्रक सभसँ बड़का पर्वमे अपन भागीदारी जरूर सुनिश्चित करु ।
 मिथिलाक बेसि लोकसभा क्षेत्रमे तारीखकेँ वोट अछि तऽ एहि बेर पप्पू नहि बनु , बूथपर पहुँचि अपन वोटसँ चोट जरूर करु ।
 पूर्व रेल मंत्री लालू प्रसाद यादवक बाद आब बिहारक मुख्यमंत्री नीतीश कुमारक बारी अछि ।
 अरे , हम साइडलाइन होय बारेमे नहि कहि रहल छी ।
 बात अछि जे आब नीतीशजीकेँ सेहो विदेशी विश्वविद्यालयसँ लेक्चरकेँ  लेल बुलाबा आयल छनि ।
 नीतीशजीकेँ लंदन स्कूल ऑफ इकॉनामिक्सक तरफसँ ' ग्रोथ वीक 'मे भाग लेबय लेल न्योत देल गेलन्हि ।
 ' ग्रोथ वीक 'केँ आयोजन सँ सितम्बर धरि लंदन स्कूल ऑफ इकॉनामिक्समे भऽ रहल अछि ।
मुख्यमंत्रीकेँ इंटरनेशनल ग्रोथ सेंटरसँ मिलल न्योतमे विकासक विभिन्न आयाम , खास कऽ कऽ ग्रामीण क्षेत्रमे विकासक लेल होय बला अनुसंधान आओर नीति निर्धारणपर बोलयकेँ लेल कहल गेल छनि ।
 ओना अखन धरि हुनका लंदन जायकेँ बारेमे कोनो फैसला नहि कयल गेल अछि ।
 ई पूरा राज्यक हालातपर निर्भर करैत अछि ।
कियाक तऽ राज्यमे आइ-काल्हि ओहिना सूखाक लऽ कऽ हाल खराब अछि ।
कोसीमे बाढ़िक खतरा एहि बेर फेर बनि रहल अछि ।
 पानिक दबाव काफी बढ़ि गेल अछि ।
 एहनमे खबर अछि जे नेपालक कुसहामे तटबंधक सुरक्षामे लागल बिहार जल संसाधन विभागक इंजीनियर आओर कर्मचारी सभक संग मारि-पीट कयल गेल अछि ।
 ई मारि-पीट ओहि ठामक लोकल बदमाश सभ कयलक ।
 ओकरा सभकेँ रंगदारी चाहय छल ।
 पुलिसमे शिकायतक बाद एक टा बदमाश पकड़ल गेल अछि ।
 मारि-पीटक बाद तटबंधपर गश्तक काज रुकि गेल अछि ।
 कर्मचारी सभ डरल अछि ।
कुसहा चूंकि नेपालमे अछि ; एहि लेल बिहार सरकार एहि मामिलाकेँ नेपाल सरकारक संग उठाबय लेल केंद्र सरकारसँ आग्रह कऽ सुरक्षाक पुख्ता इंतजाम करय लेल कहलक अछि ।
 बिहार सरकारक कहब अछि जे तुरंत कदम नहि उठायल गेल तऽ खतरा बढ़ि सकैत अछि आओर एहिसँ तटबंधक सुरक्षापर संकट आबि सकैत अछि ।
दू साल पहिने अगस्त मे एहि कुसहामे तटबंध टूटयसँ कोसीमे भारी बाढ़ि आयल छल ।
 जाहिसँ पूरा मिथिलांचलमे भारी तबाही मचल छल ।
 चारुकात पानिये-पानि भऽ गेल छल ।
 जानमालक भारी नुकसान भेल छल ।
 लोक ओहि बाढ़िकेँ याद कऽ अखनो सिहरि उठैत अछि ।
 आब नेपालमे पानि होयकेँ कारण कुसहाक लग कोसीपर फेरसँ दबाव बढ़ल जा रहल अछि ।
 एहि ठाम दिन राति , चौबीसो घंटा निगरानी , गश्ती जरूरी अछि ।
 कोनो तरहक कोताही भारी पड़ि सकैत अछि ।
सहरसामे सोनबरसाक शाहपुरमे हरियाणाक मुख्यमंत्री भूपिंदर सिंह हुड्डा सोम दिन टा घर लोककेँ सौंपलखिन्ह ।
 ई सभ घर शाहपुरक मुसहरी टोलमे बनाबल गेल अछि ।
 पिछला साल कोसीमे आयल बाढ़िक बाद हरियाणा सरकार मुसहरी टोलकेँ गोद लेने छल ।
 ई सभ टा घर हरियाणा सरकारक तरफसँ बनायल गेल अछि ।
 हुड्डा जी ओकरे बाढ़ि पीड़ितकेँ सौंपय आयल छलखिन्ह ।
 बिहारक मुख्यमंत्री नीतीश कुमार सेहो हुनका संग आयल छलखिन्ह ।
 मुसहरीक दु टोलमे करीब ड़ेढ हजार लोक रहैत छथिन्ह ।
 मुसहरी टोल सहरसा शहरसँ करीब - किलोमीटर दूर अछि ।
 टोलसँ रोड धरि पहुँचयकेँ लेल पहिने कच्ची सड़क छल जे आब पक्की भऽ गेल अछि ।
 टोलमे पक्का शौचालय सेहो बनायल गेल अछि ।
 चौदह टा हैंडपम्प लगायल गेल अछि ।
 सौर ऊर्जासँ चलय बला लाइट सेहो लगायल गेल अछि ।
 मुदा किछु लोककेँ ई आरोप छनि जे एहिमे काफी गोलमाल सेहो भेल अछि ।
 पहिनेसँ बनल इंदिरा आवास योजना बला मकानक मरम्मत आओर रंग पोइत कऽ नबका जकाँ कऽ देल गेल अछि ।
 लोकक कहब छनि जे अखनो कय टा एहन घर अछि जकर पूरा मरम्मत नहि भेल अछि ।
 प्लास्टर उदड़ल अछि आओर मिस्त्री सभ ओकरा ठीक करयमे लागल अछि ।
 पूरा प्रोजेक्ट करीब डेढ़ करोड़ रूपैयाक अछि ।
चुनचुन मिश्र जीक पार्थिव शरीरकेँ माँ मैथिली अपन कोरामे नुका लेलनि ।
केँ क्रान्तिगर्भसँ जनमल चुनचुन बाबू आजीवन संघर्ष करैत रहलाह ।
डा. जयकांत मिश्र जी जकाँ चुनचुनबाबू सेहो --केँ बजे रातिमे मिथिला राज्यक सपना लेने स्वर्गीय भऽ गेलाह ।
 बुझि गेल लालटेन आशीष झा समाज जखन भावनाक धारमे बहैत अछि , तऽ ओकर दृष्टि बहुत सीमित आ संकुचित भऽ जाइत अछि ।
एहनमे समाजमे रहनिहार विद्वानकेँ सेहो दूर धरि नहि देखबासँ वंचित भऽ जाइत छथि ।
कखनो-कखनो ओ एहन समूहक संग एहन फैसला लेल माँग उठा दैत छथि , जे आगू चलि कऽ समाज लेल विनाशकारी साबित होइत अछि ।
किछु एहने आइ-काल्हि देशमे भऽ रहल अछि ।
बिहारकेँ बाँटि कऽ मिथिला राज्य बनेबा लेल लगातार माँग भऽ रहल अछि ।
ई माँग नव नहि अछि , मुदा तेलंगानाकेँ केंद्रसँ सकारात्मक उत्तर भेटलाक बाद देशमे कुल नौ-दस टा नव राज्यक माँग तेज भऽ गेल ।
एहि राज्यक गठनक माँगक पाछु मंशा जे होय , मुदा कारण सभ विकास बता रहल अछि ।
छोट राज्यक गठनक लेल सबसँ पैघ आधार बनल विकास आइ बहसक मुद्दा बनि गेल अछि ।
हमर विरोध छोट राज्यक गठनसँ नहि अछि , मुदा सवाल उठैत अछि जे की छोट राज्य विकासक पर्याय अछि ।
निश्चित रूपसँ एकर सर्वमान्य उत्तर नहि अछि ।
केंद्र सरकार दिसंबर , केँ जखन आंध्रप्रदेशसँ अलग तेलंगाना राज्य बनेबाक माँगकेँ स्वीकृति देलक , तऽ तेलंगानावासीकेँ लागल जे हुनकर पुरान सपना आब सच भऽ रहल अछि ।
अलग राज्य बनलापर ओ आब अपन संग भऽ रहल बेमातर ( सौतेला ) व्यवहारकेँ नहि सहताह , संगहि हुनकर अपन सरकार होयत , जतय ओ अपन गप सही ढंगसँ राखि सकताह ।
एहि तरहेँ ओ विकासक मार्गपर अपन सफर शुरू कऽ देताह ।
कमोवेश एहि तरहक धारणा मिथिला सहित अन्य छोट राज्यक माँग करनिहारलोकनिक सेहो अछि ।
एहि ठाम गौर करबाक गप अछि जे की ओ वर्त्तमान सरकारमे विकाससँ वंचित छथि ।
जँ ओ सहीमे वंचित छथि तऽ अपन सरकारकेँ ओ कोना चुनलथि ।
अपन वोटसँ चुनल सरकारपर ओ कोना एहन आरोप लगा सकैत छथि ।
कि आंध्रमे एको टा मुख्यमंत्री तेलंगानासँ नहि भेल , की बिहारमे मिथिला क्षेत्रक गरीबी लेल एहि क्षेत्रस बनल मुख्यमंत्री जिम्मेदार नहि छथि ।
की अलग राज्य बनलाक बाद वर्त्तमान नेता चुनाव नहि लड़ताह ।
निश्चित तौरपर छोट राज्यक गठनक माँगक पाछु मुद्दा विकास अछि , मुदा समग्र नहि ।
अलग राज्य बना कऽ अपन समाजकेँ पूर्ण विकसित करबाक जे सपना देखल जा रहल अछि , ओ अपन विकास धरि संकुचित भऽ सकैत अछि ।
जँ एहन गप नहि होयतै तऽ साल पहिने बनल तीन टा नव राज्य झारखंड , उत्तराखंड आ छत्तीसगढ़ एहि एक दशकमे कि सही मायनेमे अपन तस्वीर बदलि लेलक ?
की ओ अपनाआपकेँ ओहि ठाम पहुँचा सकल , जतय ओ विभाजनसँ पूर्व अपनाकेँ देखि रहल छल ।
प्राकृतिक संसाधनसँ भरपूर झारखंड आइ कतबा विकसित भेल , ई तऽ सभहक सामने अछि ।
झारखंड जखन बिहारसँ अलग भेल छल , तखन ओकर प्रति व्यक्ति सकल घरेलू उत्पाद टका सालाना छल ।
आइ हालातमे कोनो खास बदलाव नहि भेल अछि ।
झारखंड बनलाक फायदा आदिवासी नहि उठा पाबि रहल छथि ।
नौ सालमे छह टा सरकार ।
मधु कोड़ा आ शिबू सोरेन सन मुख्यमंत्री ।
सत्तानायकक एहि बदनियतक खामियाजा झारखंड बनलाक बाद बिहारमे रहलासँ बेसी झारखंडक जनता उठा रहल अछि ।
छत्तीसगढ़मे राजनीतिक स्थिरताक बावजूद विकासक गति बिहार सन राज्यसँ कम रहल आ नक्सल सन समस्या बढ़ल ।
मे एहि ठामक प्रति व्यक्ति सकल घरेलू उत्पाद टका सालाना छल ।
आइ हालातमे मात्र दू फीसदीक बढोतरी दर्ज कयल गेल अछि ।
एकरा कोनो खास बदलाव नहि कहल जा सकैत अछि ।
अलग राज्य बनलाक बावजूद एहि ठामक फीसदी जनता कहूना अपन पेट चला रहल अछि ।
जहाँ धरि उत्तराखंडक सवाल अछि ओकर स्थिति झारखंड आ छत्तीसगढ़सँ किछु नीक हेबाक पाछु ओकरा भेटल विशेष राज्यक दर्जा अछि ।
जहाँ धरि यूपीक मुख्यमंत्री मायावतीक बुंदेलखंड आ पूर्वांचल बनेबाक मांग अछि ।
तऽ ई तथ्य नहि बिसरबाक चाही जे मायावती ओ नेता छथि जे स्थायी सरकारक विरोध करैत रहलथि अछि ।
अस्थायी सरकारमे छोट-छोट दलक महत्व बढ़ि जाइत अछि आ राजनीतिक अस्थिरतामे एहन दल अपन भूमिका बढ़ा लेत ।
कहिओ नहि भूलय बला ।
 एहि दिन मिलल छलीह अल्का ।
 क्लासमे विद्यार्थी सभक इंट्रोडक्शन चलि रहल छल ।
 सभ अपन-अपन परिचय द रहल छलखिन्ह ।
परिचयसँ पता चलय जे हम आओर अल्का दूनू मूल रूपसँ दरभंगासँ छी ।
 बिहारसँ आओर कय टा छात्र छलखिन्ह मुदा जखन बात अपन शहरक होय तऽ लगाव कनी बेसी बढ़ि जाइत अछि ।
अल्का यानी मैथिल ब्यूटी यानी सभसँ अलग ,  एकदमसँ मासूम ।
 एक टा अलगे भोलापन लेने ।
 मनसँ , दिलसँ एकदम अयना जकाँ साफ ।
 एहि दुनियाक छल-कपट , होशियारीसँ एकदम दूर ।
बोली तऽ अतेक मीठ जेना आवाजमे मिश्री घोरल होय ।
 एकदमसँ बच्चा जकाँ मासूमियत लेने ।
 कतबो खिसिआयल छी अल्काक आवाज सुनि लिअ सभ छूमंतर ।
 मैथिल लोक तऽ ओहिना मीठ होय छथिन्ह आ मैथिली अपनामे सभसँ मिठास लेने मुदा अल्काकेँ हिन्दी , अंग्रेजी सेहो ओतबे मीठ ।
 मंदिरक घंटी जकाँ मनकेँ प्रसन्न कऽ देबय बला ।
 हजारों-लाखों लोकमे एक टा मुश्किलसँ मिलत अहाँकेँ अल्का जकाँ ।
मिलनाय-जुलनाय एना जेना अपन घर-परिवारक एक टा सदस्य होयतीह ।
 सादगी एहन जे अहाँक मुँहसँ अनायास निकलि जायत ब्यूटी ।
 जिनका श्रृंगारक कोनो जरूरते नहि होय ।
पढ़ाईमे सेहो बड़ तेज ।
 अपन विषयपर नीक पकड़ि ।
 दोस्ती बढ़ैत गेल ।
 खेनाय-पीनाय , पढ़नाय-लिखनाय , घुमनाय-फिरनाय , लाइब्रेरी , फिल्म , मार्केटिंग सभ संगे-संग ।
 लड़का-लड़कीक कोनो बंधन नहि ।
 गाम-घरसँ दूर दिल्लीमे सभ बंधनसँ मुक्त ।
 पढ़ाई , क्लासक बाद कहिओ सीपी जनपथ तऽ कहिओ एन एन मार्केट , कमला मार्केट , करोलबाग , लालकिला तऽ अक्षरघाम मंदिर घुमनाय होइत रहल ।
हाथमे हाथ लेने , कन्हापर हाथ रखने घुमयमे , गली-मोहल्लामे मकईकेर भुट्टा , गोल-गप्पा खायमे ।
 इंडिया गेटक पास भेल-पुरी आओर आइसक्रीमक सामने फाइव स्टार होटलक मेनू फीका पड़ि जाइत छल ।
प्रगति मैदानक फेयर होय आ दिल्ली हाटक झाल-मुरही सेहो एहन तृप्ति दैत छल जेहन कोनो पकवान नहि देत ।
 कहि सकय छी जे एहि सभमे समय आओर संगतक असर होय छै ।
मंडी हाउसमे होय बला कोनो कार्यक्रम होय , गीत-संगीत होय आ फेर दिल्लीमे होय बला दोसर समारोह सभ ।
 एहि सभमे दूनू गोटेकेँ संग-संग समय गुजारनाय जेना पढ़ाई-लिखाईयक लेल एक टा नवका ऊर्जा प्रदान करैत छल ।
हमर दूनूकेँ बेसि समय संगहि-संग गुजरय लागल ।
 मनहि-मन हुनका प्रति प्रेम सेहो उमड़य लागल ।
 अल्काक बिनु एकहुँ पल बितौनाय मुश्किल लागैत छल ।
 हुनकर गैरमौजूदगी विचलित करय जेना भऽ जाइत छल ।
एहन नहि रहय जे एकदमसँ दीवाना जकाँ हाल रहय मुदा जँ कोनो क्लास , कोनो ठाम जतय हुनका होयबाक चाही छल , ओतय नहि देखलापर लागैत छल जे कखन अयतीह ।
 एक-एक पलक इंतजार भारी लगैत छल ।
दिन मस्तीसँ गुजरि रहल छल ।
 पढ़ाई-लिखाई एकदम जोरसँ चलि रहल छल ।
 अल्काक संग रहलाक कारण कहि सकय छी दोगुना उत्साहसँ भऽ रहल छल ।
करीब आठ मास बाद फरवरीकेँ ' वैलेंटाइन डे 'पर कॉलेजमे मस्ती चलि रहल छल ।
 सभ अपन-अपन प्रेमक इजहार कऽ रहल छलखिन्ह ।
 नव-नव जोड़ी सेहो बनि रहल छल ।
मुदा जखन अल्काक बारी आयल तऽ ओ कहलीह जे ओ ' इन रिलेशन ' छथीह आओर लड़का मुम्बईमे काज करैत अछि ।
 ई सुनतहि जेना वज्रपात भऽ गेल ।
 अचानक सभ किछु बदलल लागय लागल ।
हमर बारी आयल तऽ हम सेहो कहि पाछा छोड़ैलहुँ जे हमरो एक टा लड़कीसँ प्रेम अछि आओर ओ हमर अपने दिसकेँ छथिन्ह ।
 एहिमे कोनो गलती सेहो नहि छल ।
 मुदा अल्का समझलीह जे ओ कोनो दोसर लड़कीक गप भऽ रहल अछि ।
खैर एकर असर आओर दोसर काजपर नहि पड़ल ; अल्काक व्यवहारमे सेहो कोनो बदलाव नहि आयल मुदा हमरा मनमे एक टा काँट तऽ चुभि चुकल छल ।
 जे ओ कोनो दोसर लड़काकेँ चाहैत छथि ।
एम्हर अल्का एक दू बेर हमर मनक थाह लेबयकेँ कोशिश करलीह ।
 हम कोनो नहि कोनो खिस्सा-कहानी सुना हुनका भरमा दियन्हि ।
 हम ई कहि टालि दय छलहुँ जे एहिमे जे करताहसे बाबू जी करताह ।
 अखन अपन भविष्यक बारेमे सोचनाई नीक रहत ।
किछु दिनकेर बाद ई आयल-गेल बात भऽ गेल ; सभ किछु पहिनहि जकाँ चलय लागल ।
कॉलेज खत्म भेलाक बाद हुनकर सेलेक्शन आईआईएम अहमदाबादमे भऽ गेलन्हि आओर हम जर्नलिज्मक पढ़ाई करय लेल चलि गेलहुँ ।
फोन , मेल , चैटसँ संपर्क बनल रहल ।
 गाम जाय काल दिल्ली हमरासँ मिल कऽ जाय छलीह आओर छुट्टीमे हुनकर बेसि समय हमरे संग दिल्लीमे बीतय छलन्हि ।
मैनेजमेंट करलाक बाद ओ एक टा नीक एमएनसीमे लागि गेलीह आओर एम्हर हमहुँ एक टा नीक चैनलमे काज रहय लगलहुँ ।
 जिनगी अपन रफ्तारसँ चलि रहल छल ।
मुदा नौकरीक बाद पहिल होली हमरा लेल नीक नहि रहल ।
 होलीक बाद छुट्टीसँ अयलाक बाद ओ हमरासँ लिपटि कऽ जी भरि कनलीह ।
 हम हुनकर पीठ , केश सहलाबैत बेर-बेर कानयकेँ कारण पूछैत जा रहल छलहुँ आओर ओ फफकैत जा रहल छलीह ।
जखन कतैन-कनैत मन किछु शांत भेलन्हि तऽ कहलीह जे हुनकर शादी अमेरिकामे रहय बला एक टा सॉफ्टवेयर इंजीनियरसँ तय भऽ गेलन्हि ।
 लड़का अपने दिसकेँ मैथिले छथिन्ह ।
आब लड़खड़ाएकेँ बारी हमर छल ।
 एक तऽ हुनकर कानयकेँ कारण पहिनहिसँ दिलक धड़कन तेज छल कोनो अनहोनीक आशंकासँ ।
 हुनकर गप सुनि एकदमसँ सन्न रहि गेलहुँ ।
हम जेना एकदमसँ पाथर बनि गेलहुँ ।
 आब हमहुँ कानय लागलहुँ ।
 आँखिसँ लोर नहि खसि रहल छल मुदा छाती फाटि रहल छल ।
जखन घंटा-डेढ़ घंटाकेर बाद मन किछु शांत भेल तऽ अपनासँ अलग करैत हुनका कहलियन्हि जे अहाँ तऽ कहय छलहुँ जे अहाँ मुम्बईमे रहय बला कोनो लड़काक संग ' इन रिलेशन 'मे छी , फेर ई कि भेल ?
ओ फेरसँ फफा पड़लीह आओर कहुना कऽ बोललीह जे गाम-घर , अपना शहरसँ बाहर रहनाय कोनो लड़कीक लेल बड़ कठिन होय छै , फेर दरभंगा जैसन छोट शहर से एकदमसँ मेट्रो , राजधानी दिल्लीमे रहनाई तऽ आउरो ।
कॉलेजमे सिंगल लड़की पाछा कय टा लड़का पड़ल रहय छै ।
 एहिठाम जखन लोककेँ पता चलि जाय छै कि फलां लड़की ककरो संग रिलेशनमे छै तऽ ओहि लड़कीकेँ लड़का सभ प्यारक नजरिसँ नहि देखय छथिन्ह ।
फ्लर्ट करयकेँ नहि करय छथिन्ह ।
एहि लेल अहाँ देखबय जे ऑर्कुट , फेसबुक आओर दोसर ठाम लड़की सभ अपन स्टेट्समे ' इन रिलेशन ' लिख दय छै जाहिसँ लड़का सभकेँ फ्लर्टिंगसँ बचल रहय ।
हमहुँ एहि चलते सभकेँ कहने छलहुँ जे इन रिलेशन छी ।
 जाहिसँ कॉलेजक लड़का संभ प्रेम–प्यारकेँ नजरिसँ नहि देखय ।
 आओर अहाँ ओतेक दिन हमरा संग रहलहुँ अहाँकेँ ई नहि लागल जे हम सिर्फ लड़का सभक लेल एना कहने छलहुँ ।
 मुदा हमर छोड़ु अहाँ तऽ रिलेशनमे छी ने ?
आब रहल नहि गेल ।
 एकदमसँ करेज फाटि गेल ।
 ओतेक देरसँ जे अपनाकेँ रोकने छलहुँ जोर-जोरसँ कानय लगलहुँ ।
 कहलियन्हि जे हमरो तऽ अहि जकाँ हाल अछि ।
 हमरा लेल तऽ अहीं सभ किछ छलहुँ ।
 जखन अहाँक मुँहसँ इन रिलेशनक बात सुनलहुँ तऽ हमहुँ ओहे बात कहि देलहुँ ।
मुदा हमर बातमे ई सच्चाई रहय जे लड़की अपने शहरकेँ छथि ।
 अहाँ हमरे शहरकेँ छलहुँ आओर अहाँकेँ बारेमे मां-बाबूजी ना नहि कहि सकय छलखिन्ह ।
अल्काकेँ लेल तऽ जेना करेजक संग घरती सेहो फाटि गेल होय ।
 आह करैत कहलीह ।
 हे भगवान ई कि भऽ गेल ।
 हिनके अहाँ हमरा कनियोँ हिंट देने रहितहुँ तऽ ई नहि भेल रहैत ।
 अहाँ जँ एकहुँ बेर अपन दिलक हाल हमरा कहने रहतहुँ तऽ हम ई नहि होअ दितहुँ ।
ई कहि ओ अपन दूनू हाथक मुक्कासँ हमर सीनापर मारय लगलीह ।
आओर आई हेट यू ।
 आई हेट यू कहैत अपन बैग उठा केबार खोलैत बाहर निकलि गेलीह ।
 हम रोकयकेँ कोशिश करलहुँ मुदा ओ तेजीसँ झटकारैत चलि गेलीह ।
 हमर विआह -  हमर विआह -  हमर विआह -  हमर विआह -  हमर विआह - हमर विआह - हमर विआह - ओम्हर मां-बाबूजी परेशान , एम्हर हमर जान सांसतमे ।
 ई पंडितबा एहन बीर्रौ आनि देलक जे , आब कि-कि कहुँ ।
 भेटैत तऽ किछु करतहुँ ।
 बाबूजी आओर मांकेँ तऽ हरदम हमर बिआहेकेँ फिक्र लागल रहै छनि ।
 कहिआ करबह , केहन… डॉ. समरेन्द्र प्रताप सिंह ललित नारायण मिथिला विश्वविद्यालयक कुलपति बनायल गेलाह ।
 डॉ. समरेन्द्र जी दरभंगा मेडिकल कॉलेज आओर अस्पताल डीएमसीएचक प्रिंसिपल रहि चुकल छथिन्ह ।
 मुख्यमंत्री नीतीश कुमारसँ विचार-विमर्श करलाक बाद राज्यपाल देबानंद कुंवर ई नियुक्ति कयलखिन्ह ।
एकरे संग डॉ. ध्रुव कुमार तिलकामांझी विश्वविद्यालय भागलपुरक आओर प्रो.  अरुण कुमार सिन्हा बीके मंडल विश्वविद्यालय मधेपुराक प्रतिकुलपति बनायल गेलाह ।
 एहि बारेमे अधिसूचना जारी कऽ देल गेल अछि ।
राहुल गाँधी तऽ दरभंगा दौरा कऽ चलि गेलाह मुदा माललाकेँ गरमा गेलाह ।
 ललित नारायण मिथिला विश्वविद्यालयमे राहुल गाँधीक कार्यक्रमकेँ लऽ कऽ आल इंडिया स्टूडेंट्स एसोसिएशन आओर अखिल भारतीय विद्यार्थी परिषद विरोध दर्ज करयलक अछि ।
 दूनू छात्र संगठनक आरोप अछि जे विश्वविद्यालयक राजनीतिकरण कऽ देल गेल अछि ।
 एकरा लेल ओ कुलपतिकेँ जिम्मेदार ठहराबैत छथिन्ह ।
 आल इंडिया स्टूडेंट्स एसोसिएशन एकरा लऽ कऽ विरोध मार्च सेहो निकालत ।
 मुदा अखिल भारतीय विद्यार्थी परिषदकेँ तऽ कहब अछि जे एहिठामक शैक्षणिक माहौलकेँ अपवित्र कऽ देल गेल अछि ।
 एहिकेँ लऽ कऽ परिषदक विद्यार्थी सभ विश्वविद्यालय कैम्पसमे गंगाजलक छिड़काव कयलाह ।
 एहि क्रममे किछु छात्र विश्वविद्यालयक कुलपति डॉ पद्माशा झापर सेहो गंगाजल छिड़कि देलखिन्ह ।
 काफी बाता-बाती सेहो भेल ।
 कुल मिला ऽक पूरा विश्वविद्यालयमे आइ-काल्हि सिर्फ राहुल गांधीक चर्चा अछि ।
→ सीतामढ़ीक रुन्नीसैदपुरमे बागमती नदीक तटबंध टूटि गेल अछि ।
 तटबंध टूटलासँ एक टा बड़का इलाकामे पानि घुसि गेल ।
 सीतामढ़ी , मुजफ्फरपुरक करीब गाममे पानि घुसल अछि ।
 बिहार सरकारक तरफसँ एक टा उच्च स्तरीय जाँच दल भेजल जा रहल अछि ।
 एहि दलमे तमाम बड़का अफसर शामिल हेथिन्ह ।
 सरकारक तरफसँ राहतक काज शुरू कयल जा रहल अछि ।
 मुदा लोकक कहब छनि कि ओ नाकाफी अछि ।
 लोक सभक इहो कहब छनि जे तटबंध प्रशासनक लापरवाहीक कारणेँ टूटल अछि ।
रुन्नीसैदपुरक लोकक कहब छनि जे बाँधमे पहिने छोटका छेद छल ।
 छेद दऽ कऽ पानिकेँ निकलैत देखि लोक सभ एकर जानकारी अफसर सभकेँ देलखिन्ह ।
 मुदा एहि गरमीमे के घरसँ बाहर निकलैत अछि ?
किछु नहि कयल गेल ।
 छोट छेद बड़का भऽ गेल ।
 एहन बड़का भेल जे - फीट चौड़ा भऽ गेल  आओर पानिक दबावपर ई हर समय बढ़िये रहल अछि ।
 मुदा अहाँ कोनो अफसरसँ लापरवाहीक बात कहिऔ ओ मानय लेल तैयार नहि हेताह ।
 कहताह हमर व्यवस्था दुरुस्त अछि ।
दूर-दराजक गाममे बाँध टूटलाक खबर फैलल तऽ लोक सभ सामान लऽ भागय लगलाह ।
 मुदा कतेक भागताह , ऊंच ठाम शरण लेलाह ।
 बेसि लोक तऽ बाँधेपर शरण लेने छथि ।
 अखन तऽ बिहारमे ढंगसँ पानि नहि भेल अछि ।
 गरमीसँ सूखाक स्थिति अछि एहिमे नेपाल दिससँ आयल पानिसँ बागमतीमे पानि उफान मारि रहल अछि ।
 सोचिऔ जखन पानि अयनाय शुरू होयत तऽ की हाल होयत ।
 अखन कय टा गाममे पानि घुसल अछि ।
 अहाँ सभ ई बताबयकेँ कोशिश करु कि कहिँ अफसर सभकेँ ई कोशिश तऽ नहि रहय छनि जे बाढ़ि आयत तऽ सरकारी राहत , बचावक नामपर पाई , सामान आयत ?
पाई आयत तऽ कमायकेँ मौका मिलत ?
कि एहन मंशा तऽ नहि रहय छनि ?
अहाँ अपन विचार राखब ।
रेल मंत्री ममता बनर्जी शुक्रदिन फरवरीकेँ अपन रेल बजट पेश करतीह ।
 आब देखयकेँ ई अछि जे एहि बेरक रेल बजट इंडियाक रेल बजट रहैत अछि आ की बंगालक ।
 कियाक तऽ आगाँ पश्चिम बंगालमे विधान सभा चुनाव होय बला अछि आओर ममता बनर्जीकेँ नजरि राइटर्स बिल्डिंगपर छनि ।
चूंकि पश्चिम बंगालमे , असममे चुनाव अछि एहि लेल बेसि नवका ट्रेन भाया हावड़ा , सियालदह देल जा सकैत अछि ।
 नवका-नवका रेल परियोजना बंगालकेँ मिल सकैत अछि ।
 रेल मेडिकल आओर दोसर स्कूल-कॉलेज खोलि सकैत अछि ।
ममता बनर्जी , रेल मंत्री चुनावक कारण एहि बेर सेहो बंगालक किछु कारखाना आओर सेहो जा सकैत अछि ।
 रेल भाड़ा , किरायाकेँ बढ़यकेँ उम्मीद कमे अछि ।
 अगर बढ़बो करत तऽ एसी आ एहिसँ ऊपर बलाकेँ ।
 आम लोकपर किरायाक बोझ नहि देल जायत ।
नेपालमे मुसलाधार बारिशक बाद कोसीमे एक लाख चौंसठ हजार क्यूसेक पानि छोड़लासँ सुपौल , अररियाकेँ कय टा इलाकामे पानि घुसि गेल ।
 पानि छोड़लासँ कोसी नदीक जल स्तर बढ़ि रहल अछि ।
 पानि उफान मारि रहल अछि ।
 एहिसँ लोककेँ एक बेर फेरसँ बाढ़िक भय सताबय लागल अछि ।
ओना अखन तऽ मानसून शुरूये भेल अछि ।
 आब तऽ पानि होयते रहत एहनमे कोसीक जल स्तर आओर बढ़त ।
गाममे पानि घुसलाक बाद पहिने तऽ लोक सभमे हरबर्री , कोहराम जकाँ मचि गेल ।
 लोक सभ कहुना कऽ घर–द्वार छोड़ि ऊँच ठाम चलि गेलाह ।
मुदा ऊँच जगहपर हिनका सभकेँ रहयकेँ लेल कोनो खास व्यवस्था नहि अछि ।
 बारिशक मासमे घरक बाहर रहनाइ जीवनक एक टा संघर्ष अछि ।
पिछला साल अगस्तकेँ आयल बाढ़िसँ इलाकाकेँ लाखो लोक बेधर भऽ गेल छलाह ।
 जान-मालक भारी नुकसान भेल छल ।
 सैकड़ो लोक , माल-मवेशी पानिमे बहि गेल ।
 कतेक घर , पुल दहा गेल ।
 सड़क , रेलक पटरी सभक नामोनिशान नहि रहल ।
 चारुकात पानिेय-पानि ।
 ओहनमे नेपालमे दिन-राति भऽ रहल पानिसँ आओर नदीमे पानि छोड़लासँ लोक सभ चिंतित छथिन्ह ।
ओना पिछला सालक बाढ़िक बाद सरकार एहि बेर कोनो रिस्क नहि लेबय चाहैत अछि ।
 प्रशासनकेँ पूरा अमलाकेँ कोनो स्थितिसँ निपटयकेँ लेल सतर्क कऽ देल गेल अछि ।
इंजीनियर सभकेँ सेहो बाँध , तटबंधपर ध्यान देबय लेल कहि देल गेल अछि ।
 मधेपुरा , सुपौल , सहरसा , पूर्णिया आओर अररिया इलाकामे प्रशासनक दिससँ बाढ़िक स्थितिसँ निपटयकेँ तैयारी कयल गेल अछि ।
सरकारक कहब अछि जे कोसीक बाँध सुरक्षित अछि आओर लोककेँ धबरायकेँ जरूरत नहि अछि ।
बेसी पानि छोड़लासँ बाँधकेँ कोनो नुकसान नहि होयत ।
बाँधकेँ बेसी मजबूत कऽ देल गेल अछि ।
भगवान करय एहि बेर बाँध नहि टूटय ।
सभ किछु नीक रहय ।
लोककेँ बेसी परेशानी नहि होय ।
अपना सभ तऽ प्रार्थना करिये सकय छी ।
शेष तऽ ऊपर बालाकेँ हाथमे अछि ।
 ओना सरकार प्रशासनिक अमलाकेँ सेहो सदिखन तत्पर आओर सतर्क रहय पड़तन्हि ।
आपात स्थितिक लेल सभ समय तैयार रहय पड़तन्हि ।
 बिहारमे एहि बेर नीतीश कुमार छा गेलाह ।
 चारु कात नीतीश कुमारक चर्चा ।
 बिहारक कोनो गाम-घर-दलान , चाह दोकान एहन नहि अछि जतय नीतीश कुमारक नामक चर्चा नहि भऽ रहल अछि ।
सभ ठाम हुनके गप ।
सभकेँ पानि पिआ देलखिन्ह ।
 सभकेँ पछाड़ि अपन जलवा देखा देलखिन्ह ।
 पेपर , अखबार , टीवी चैनल बाला ई सोचनेहो नहि छल जे रेल मंत्री आओर आरजेडी प्रमुख लालू प्रसाद यादव जी हारि जयताह ।
एलजेपी प्रमुख राम विलास पासवान जी जतयसँ रिकॉर्ड वोटसँ जीतल छथि ओतहि पटकनी खा जयताह ।
 पासवान जीक भाई रामचंद्र पासवान जी सेहो समस्तीपुरसँ हारि गेलाह ।
हुनकर पार्टी एलजेपीकेँ तऽ खातो नहि खुलल ।
लेफ्टकेँ सेहो सेहे हाल रहल ।
खाता नहि खुलल ।
ओना जे प्रतिनिधि चुनल गेलाह हुनकर नाम छनि - बाल्मिकीनगर – बैद्यनाथ प्रसाद महतो ( जेडीयू ) पूर्वी चम्पारण – राधामोहन सिंह ( बीजेपी ) , पश्चिमी चम्पारण – डॉ. संजय जायसवाल ( बीजेपी ) , शिवहर - रामा देवी ( बीजेपी ) सीतामढ़ी – अर्जुन राय ( जेडीयू ) मधुबनी - हुकुमदेव नारायण यादव ( बीजेपी ) झंझारपुर - मंगनी लाल मंडल ( जेडीयू ) सुपौल - विश्व मोहन कुमार ( जेडीयू ) अररिया – प्रदीप कुमार सिंह ( बीजेपी ) किशनगंज – मो. असररारुल हक ( काँग्रेस ) कटिहार - निखिल कुमार चौधरी ( बीजेपी ) पूर्णिया - उदय सिंह ( बीजेपी ) मधेपुरा - शरद यादव ( जेडीयू ) दरभंगा - कीर्ति आजाद ( बीजेपी ) मुजफ्फरपुर - कैप्टन जयनारायण निषाद ( जेडीयू ) वैशाली - रघुवंश प्रसाद सिंह ( आरजेडी ) गोपालगंज - पूर्णमासी राम ( जेडीयू ) सिवान – ओमप्रकाश यादव ( निर्दलीय ) महाराजगंज - उमाशंकर सिंह ( आरजेडी ) सारण - लालू प्रसाद यादव ( आरजेडी ) हाजीपुर - रामसुंदर दास ( जेडीयू ) उजियारपुर - अश्वमेघ देवी ( जेडीयू ) समस्तीपुर - महेश्वर हजारी ( जेडीयू ) बेगूसराय – डॉ. मोनाजिर हसन ( जेडीयू ) खगड़िया - दिनेश चंद्र यादव ( जेडीयू ) भागलपुर - सैयद शहनवाज हुसैन ( बीजेपी ) बांका - दिग्विजय सिंह ( निर्दलीय ) मुंगेर - राजीव रंजन सिंह ( जेडीयू ) नालंदा - कौशलेन्द्र कुमार ( जेडीयू ) पटनासाहिब – शत्रुघ्न सिन्हा ( बीजेपी ) पाटलिपुत्रा - रंजन प्रसाद यादव ( जेडीयू ) आरा - मीना सिंह ( जेडीयू ) बक्सर - जगदानंद सिंह ( आरजेडी ) सासाराम - मीरा कुमार ( काँग्रेस ) काराकट - महाबली सिंह ( जेडीयू ) जहानाबाद - जगदीश शर्मा ( जेडीयू ) औरंगाबाद - सुशील कुमार सिंह ( जेडीयू ) गया - हरि मांझी ( बीजेपी ) नवादा - भोला सिंह ( बीजेपी ) जमुई - भूदेव चौधरी ( जेडीयू )  बिहारमे मैट्रिक परीक्षाक लेल रजिस्ट्रेशन अक्तूबरसँ होयत ।
बिहार विद्यालय परीक्षा समितिक तरफसँ कहल गेल अछि जे हाई स्कूलक विद्यार्थी सभकेँ मैट्रिक परीक्षाक लेल रजिस्ट्रेशन सँ अक्तूबर धरि होयत ।
एकर बाद विद्यार्थी अक्तूबर धरि फाइन दऽ कऽ अपन रजिस्ट्रेशन करा सकय छथि ।
रजिस्ट्रेशन फी रुपैया अछि ।
एकरे संग फॉर्मक लेल रुपैया सेहो लागत ।
 उम्मीद कयल जा रहल अछि जे एहि बेर करीब लाख विद्यार्थी परीक्षामे बैसताह ।
सभ विद्यार्थीकेँ हमरा तरफसँ शुभकामना अछि ।
 खूब मन लगा कऽ पढु आओर परीक्षा दिअ ।
 अलग तेलंगाना राज्य बनाबयकेँ लेल केंद्र सरकारसँ ग्रीन सिगनल मिलैत कतारमे ठाढ दोसर ठामक लोककेँ उम्मीद सेहो बढ़ि गेलन्हि ।
अपन मिथिलांचल राज्यक लेल फेर सुगबुगाहट तेज भऽ गेल अछि ।
अंतर्राष्ट्रीय मैथिली परिषदक प्रवक्ता धनाकर ठाकुर आओर महासचिव के.  एन. झा जीक कहब छनि जे लोह गरम अछि , बस चोट करयकेँ जरूरत अछि ।
एहि बेर नहि भेल तऽ फेर कहिआ होयत तकर ठेकान नहि ।
ताही लेल सभ मैथिली भाय-बहिनकेँ जोर-शोरसँ , पूरा दम लगा कऽ अलग मैथिली राज्यक लेल मैदानमे कूदि पड़बाक चाही ।
झाजीक इहो कहब छनि जे अलग मिथिलांचल राज्यक माँग सँ लंबित पड़ल अछि ।
 ई करोड़सँ बेसी मैथिलक लेल अन्याय अछि ।
 संख्या , भाषा , क्षेत्रफल सभ हिसाबसँ अलग मिथिलांचल राज्यक माँग उचित अछि ।
बिहारक मुख्यमंत्री नीतीश कुमार सेहो छोट राज्य बनाबयकेँ जनताकेँ हितमे मानलखिन्ह ।
ओ कहलखिन्ह जे ओ शुरुयेसँ छोट-छोट राज्यक पक्षमे छथिन्ह आओर बेसीसँ बेसी छोट राज्य बनबाक चाही ।
 अखिल भारतीय मिथिला राज्य संघर्ष समितिक बैधनाथ चौधरी सेहो कहलखिन्ह जे सरकारकेँ अलग मिथिला राज्यक माँगपर विचार करबाक चाही ।
जँ ऐना नहि भेल तऽ मिथिलाक लोक सेहो आमरन अनशन करय लेल विवश होयत आओर मिथिलांचलमे सेहो तेलंगाना जकाँ आंदोलन शुरू कयल जायत ।
देशक पिछड़ल इलाकाक विकासक लेल छोट-छोट राज्यक गठन जरूरी अछि ।
ओना तेलंगाना जकाँ कय टा आओर नवका राज्य बनाबयकेँ माँग केंद्र सरकारकेँ लग पड़ल अछि ।
एहिमे मिथिलांचल , पूर्वांचल , विदर्भ , बोडोलैंड , रायलसीमा , बुंदेलखंड , हरित प्रदेश , सौराष्ट्र , गोरखालैंड शामिल अछि ।
  मिथिलामे ई मुद्दा एक बेर फेर गरमा गेल अछि जे दरभंगामे हाईकोर्टक बेंच होयबाक चाही की नहि ?
स्थानीय लोक सभक कहब छनि जे दरभंगा उत्तर बिहारक बीचमे पड़ैत अछि ताही लेल एहि ठाम हाईकोर्टक बेंच खुललासँ लोक सभकेँ बड़ सुविधा होयतन्हि ।
लोककेँ आसानीसँ न्याय उपलब्ध होय लगतन्हि ।
अखन हाई कोर्ट पटनामे होयबाक कारणेँ लोक सभकेँ पटना जाय पड़य छनि ।
दरभंगामे जँ हाईकोर्टक बेंच बनैत अछि तऽ लोक सभकेँ रोजगारक अवसर सेहो बढतन्हि ।
विकासक एक टा रास्ता खुलतन्हि ।
   हुनकर कहब छलन्हि जे विकासक लेल शिक्षा , पढ़ाई- लिखाईपर जोर देबयकेँ जरूरत अछि ।
प्रसिद्ध इतिहासकार प्रो. डी. एन. झा जी सोशल ऑडिटिंगपर जोर देलखिन्ह आओर कहलथिन्ह जे आगाँकेँ बात करयसँ पहिने हमरा ई देखय पड़त जे आजादीकेँ एतेक दिन भेलाक बादो हम एतेक कियाक पिछड़ल छी ।
हमरा ई ध्यान राखय पड़त जे पिछला सालमे कतेक विकास भेल आ विकास नहि भेल तऽ एकरा लेल के जिम्मेदार छथि ।
लेखिका मृदुला सिन्हा जीक कहब छलन्हि जे गुजरातकेँ एक टा छोट-छिन गाममे जे विकास भेल अछि ओ हमर शहरमे नहि अछि ।
विकासक लेल काज करयकेँ जरूरत अछि ।
समारोहकेँ पूर्व सांसद आओर वरिष्ठ राजनयिक डॉ. गौरीशंकर राजहंस सेहो संबोधित कयलखिन्ह ।
 तय भेल जे एक टा ड्राफ्ट तैयार कयल जाय जाहिपर सभ गोटे मिलि–जुलि कऽ काज कऽ आओर विकासकेँ ओर अग्रसर होय ।
 ओना टा प्वाइंटकेँ लक्ष्य निर्धारित कयल गेल ।
 जाहिसँ मिथिला विकासक राहपर चलि सकय ।
 मंचक अध्यक्ष डॉ. रणजीत कुमार मिश्र जीक ई प्रयास नीक रहलन्हि ।
लोक सभकेँ जुटान सेहो नीक रहल ।
 कोनो तरहक जानकारीकेँ लेल मंचक पता अछि - अखिल भारतीय मिथिला नवनिर्माण मंच प्लाट नंबर , ब्लॉक - एल एक्सटेंशन मोहन गार्डन , उत्तम नगर , नई दिल्ली - फोन- - , -  जनसंख्या नियंत्रणक लेल बिहार सरकार एक टा विशेष अभियान चलायत ।
 एहिकेँ लेल सरकार विशेषज्ञकेँ मददि सेहो लेत ।
 मुख्यमंत्री नीतीश कुमारकेँ कहब छनि जे जनसंख्या नियंत्रणक क्षेत्रमे तमिलनाडुकेँ पूर्व मुख्यसचिव टीबी एंटनी नीक काज कयने छथिन्ह ।
एहि लेल सरकार हुनकर सेवा लेबयकेँ बारेमे सोचि रहल अछि ।
मुख्यमंत्री इहो कहलथिन्ह जे एकरा लेल जनसंख्या नियंत्रण परिषद बनाओल जायत ।
अखन जँ जनसंख्याकेँ हिसाबसँ देखल जाय तऽ बिहारमे एक किलोमीटरमे लोक रहय छथिन्ह ।
 जे देशक जनसंख्या घनत्वक हिसाबसँ बड्ड बेसी अछि ।
 ओना दरभंगा , पटना सभकेँ देखल जाय तऽ एहि ठाम एक किलोमीटरमे लोक रहय छथि ।
 एहि लेल जनसंख्या नियंत्रण कार्यक्रमकेँ महत्व बढ़ि जाइत अछि ।
एहिक लेल लोककेँ जागरूक करयकेँ जरूरत अछि ।
एहिक लेल सरकारक कहब अछि जे सघन अभियान चलायल जायत मुदा एहिमे कोनो जोर-जबरदस्ती नहि कयल जायत ।
 बस लोककेँ समझाबय , जागरूक करयकेँ काज कयल जायत ।
नीतीश जी राज्यमे जनसंख्यापर नियंत्रणकेँ लेल , अभियान चलाबयकेँ लेल सॉफ्टवेयरकेँ महारथी बिल गेट्ससँ सेहो सहयोग चाहैत छथिन्ह ।
बिल गेट्स फाउंडेशन दुनिया भरिमे जनसंख्या नियंत्रण आओर दोसर सामाजिक सरोकार बाला सेवाकेँ काजसँ सेहो जुड़ल अछि ।
  कला , साहित्य , नृत्य आओर संगीतकेँ बढ़ावा देबयकेँ क्षेत्रमे काज करय बाला एक टा संस्था अछि ।
 पेरिस , फ्रांसक ई संस्था समय-समयपर कलाकार सभकेँ सम्मानित सेहो करैत रहैत अछि ।
नवका सालपर ई संस्था एक बेर फेरसँ कलाकार सभकेँ सम्मानित करय जा रहल अछि ।
एहिक लेल पेंटिंग , संगीत , नृत्य , साहित्य समेत कतोक वर्गमे वोटिंग चलि रहल अछि ।
खुशीक बात ई अछि जे एहिमे एक टा कलाकार अपन मिथिलाक सेहो छथिन्ह ।
 पेंटिंग वर्गमे श्वेता झा जीक तीन टा मधुबनी पेंटिंग एहिक लेल चुनल गेल छनि ।
आब ई पेंटिंग दुनिया भरिमे मिथिलाक नाम रौशन करय ई अहाँक हाथमे अछि ।
श्वेताक जीक मधुबनी पेंटिंग , मिथिला पेंटिंग एहि विश्वस्तरीय प्रतियोगितामे अपन स्थान बना पाबय एकरा लेल अहाँ सभकेँ अपन अमूल्य वोट देबयकेँ जरूरत अछि ।
 अहाँक एक टा वोटसँ मिथिलाक नाम दुनिया भरिमे जगमगायत ।
सिर्फ एक वोटकेर बात नहि अछि ।
 जँ अहाँक एक वोटसँ अपन मिथिला पेंटिंग चुनाइत अछि तऽ दुनियाँ भरिकेँ लोक मिथिला पेंटिंग , मधुबनी पेंटिंगकेँ बारेमे जानयकेँ कोशिश करथिन्ह ।
एहिक बारेमे जानयकेँ कोशिशकेँ क्रममे कतेक लोक मधुबनी , मिथिलाक दौरा सेहो कऽ सकय छथि ।
पर्यटनकेँ बढ़ावा मिलत ।
दुनियाँ भरिकेँ लोक सभ अहाँक पेंटिंग किनताह ।
एहिसँ स्थानीय कलाकार सभकेँ रोजगार मिलतन्हि ।
कलाकार सभकेँ बनायल पेंटिंगकेँ लोक सभ किनताह तऽ बेसीसँ बेसी लोक एहि दिशामे काज करय लेल प्रेरित होयताह ।
मिथिला पेंटिंग जे धीरे-धीरे दुनियाँ भरिमे अपन नाम बनाबयकेँ कोशिशमे लागय अछि , स्थापित होयकेँ मौका मिलत ।
फेर अहाँक कोनो माय , बहिन , बेटी , बहूकेँ ई अवार्ड मिलत तऽ कतेक नीक लागत , मन गदगद भऽ जायत ।
मिथिलाक लेल ई गर्वक बात होयत ।
बस अहाँ सभ अपन-अपन एक-एक टा वोट मिथिलाक नामपर दऽ दिऔ ।
प्रतियोगिता बड़ कठिन अछि ।
भारतसँ एहिक लेल कलाकार मैदानमे छथिन्ह ।
 हिनकर सभक टा पेंटिंग प्रतियोगिता लेल चुनल गेल छनि ।
अहाँ सभकेँ जोर-शोरसँ वोट करय पड़त तखने श्वेताजी जीत पओतीह ।
ओना वोटिंग खत्म होयमे अखन टाइम अछि मुदा अहाँ सभ देर नहि करु , जतेक जल्दी भऽ सकय हिनका लेल नीक रहतन्हि ।
मिथिला पेंटिंग लेल नीक रहत ।
श्वेताजी पिछला सालसँ मिथिला पेंटिंगसँ जुड़ल छथिन्ह ।
ओना हिनकर जन्म रांचीमे भेल छनि मुदा श्वेता जी मंगरौनी गामक छथिन्ह ।
जाहि गामक बारेमे कहल जाय अछि जे एहि गामक मदन मोहन उपाध्याय जीकेँ एतेक आध्यात्मिक शक्ति छलन्हि जे ओ नहेलाक बाद अपन धोती टांगय नहि छलखिन्ह बल्कि आकाशमे फेंक दैत छलखिन्ह ।
 ओ ओतयसँ सूखा कऽ आपस आबि जाइत छल ।
सासुर छनि करमौली आओर पिछला चारि सालसँ सिंगापुरमे छथिन्न ।
सिंगापुरमे हिनकर मधुबनी पेंटिंगकेँ कय टा प्रदर्शनी सेहो लागल छनि ।
श्वेताजी मिथिला पेंटिंगकेँ दुनियाँमे सभसँ ऊपर स्थापित करयकेँ कोशिशमे लागल छथिन्ह ।
अहाँ सभ एहि ठाम क्लिक कऽ ओहि वोटिंग पेजपर जाऽ कऽ वोट कऽ सकय छी आओर अपन कमेंटसँ श्वेताजीक उत्साह बढ़ा सकय छी ।
  बिहार विधानसभा चुनावक दोसर चरणमे अक्तूबरकेँ मिथिलाक ह्रदयस्थलीमे वोट पड़य बाला अछि ।
एहि चरणमे राज्यकेँ जिलाकेर सीटपर वोटिंग होयत ।
 एहिक लेल तारीखकेँ साँझ प्रचार खत्म भऽ जायत ।
दोसर चरणमे सीटक लेल उम्मीदवार मैदानमे अछि ।
 वोटिंग राज्यक जिला दरभंगा , शिवहर , सीतामढ़ी , पूर्वी चम्पारण , मुजफ्फरपुर आओर समस्तीपुरक विधानसभा क्षेत्रमे होय बाला अछि ।
 पैंतीलिसो सीट ऐना अछि - शिवहर , रीगा , बथनाहा ( अनुसूचित जाति ) , परिहार , सुरसंड , बाजपट्टी , सीतामढी , रून्नीसैदपुर , बेलसंड , कुशेश्वर स्थान ( अनुसूचित जाति ) , गौरा बौराम , बेनीपुर , अलीनगर , दरभंगा ग्रामीण , दरभंगा , हायाघाट , बहादुरपुर , केवटी , जाले , गायघाट , औराई , बोचहां ( अनुसूचित जाति ) , सकरा ( अनुसूचित जाति ) , कुढनी , मुजफ्फरपुर , कांटी , बरूराज , कल्याणपुर ( अनुसूचित जाति ) , वारिसनगर , समस्तीपुर , उजियारपुर , मोरवा , सराईरंजन , मोइउद्दीननगर , विभूतिपुर , रोसड़ा ( अनुसूचित जाति ) , हसनपुर , नरकटिया , पिपरा , मधुबन , चिड़ैया , ढाका , मीनापुर , पारू आओर साहबगंज ।
पहिल चरणक वोटिंग खत्म भऽ गेलाक बाद पार्टी सभक नजरि दोसर चरणपर टिकल अछि ।
सभ पार्टी अपन पूरा जोर लगा देने अछि ।
जतेक बड़का-बड़का नेता छनि सभकेँ इलाकामे भेज देने छथिन्ह ।
नीतीश कुमार , शरद यादव , लाल कृष्ण आडवाणी , राहुल गाँधी , लालू यादव , राबड़ी देवी , रामविलास पासवान सभ रैलीपर रैली कऽ रहल छथिन्ह ।
दोसर चरणमे जे नेता सभ मैदानमे छथिन्ह ओहिमे मौजूदा राज्य सरकारमे मंत्री रामनाथ ठाकुर , वरिष्ठ नेता रमई राम , विजय कुमार चौधरी , आरजेडीक प्रदेश अध्यक्ष अब्दुल बारी सिद्दीकी , पूर्व मंत्री रामचंद्र पूर्वे , पूर्व केंद्रीय मंत्री मो. अली अशरफ फातमीक सुपुत्र फेराज फातमी आओर पूर्व केंद्रीय मंत्री हुकुमदेव नारायण यादवक सुपुत्र अशोक यादव शामिल छथिन्ह ।
पहिल चरणमे सीटपर वोटिंग शांतिपूर्ण रहएकेँ बाद चुनाव आयोग आब दोसर चरणक लेल सुरक्षाकेँ तगड़ा इंतजाम कयने अछि ।
 अगिला वोटिंग , अक्तूबर , आओर नवंबरकेँ होयत ।
वोटक गिनती नवंबरकेँ होयत ।
अहाँ सभ बढ़ि-चढ़ि कऽ मतदानमे हिस्सा लिअ ।
अपन मताधिकारकेँ उपयोग करु आओर अपन मोन लायक सरकार बनाउ ।
 आब देशसँ बाहर रहय बाला लोक सभ सेहो पिंडदान करा सकताह ।
बिहार राज्य पर्यटन विभागक ओरसँ पितृपक्ष मेलाक दौरान एहि बेरसँ ऑनलाइन पिंडदान कराबयकेँ व्यवस्था कयल जा रहल अछि ।
 एहि सुविधाक लेल विदेशमे बसल लोककेँ किछु खर्च सेहो करय पड़तन्हि ।
खर्चक भुगतान क्रेडिट कार्डसँ कयल जा सकैत अछि ।
 जिनका पिंडदान कराबयकेँ छनि ओ क्रेडिट कार्डसँ शुल्कक भुगतान कऽ वीडियो कॉन्फ्रेंसिंगसँ घर बैसल पिंडदान आ पूजा कऽ सकताह ।
अहाँ कहि सकय छी जे आजुक आधुनिक युगमे पूजा-पाठ सेहो आधुनिक रूप लऽ लेलक अछि ।
सभ किछु हाईटेक बनल जा रहल अछि ।
 काम-काज , नोकरी आ दोसर कोनो परेशानीकेँ कारण पिंडदान करय नहि आबि सकय छी , चिंताक कोनो बात नहि ।
घर बैसल पिंडदान करू ।
बस किछु बटुआ ढील करय पड़त ।
बस बटुआ भरल रहत तऽ सभ काज होइत रहत ।
बिहारक विश्वप्रसिद्ध गया पितृपक्ष मेलाक अवसरपर प्रवासी भारतीय अपन पूर्वजक श्राद्ध ऑनलाइन कऽ सकताह ।
 एहिसँ जतय हुनका आध्यात्मिक सुख मिलतन्हि ओतहि सरकारकेँ आमदनी सेहो होयत ।
एहि बेरक पितृपक्ष मेला तीनसँ अठारह सितम्बर धरि चलत ।
सरकारकेँ उम्मीद अछि जे एहि बेर करीब आठ लाख लोक मेलामे पहुँचताह ।
एकरा देखैत मेलाक तैयारी अखनेसँ शुरू कऽ देल गेल अछि ।
तैयारीक समीक्षा स्वयं उप मुख्यमंत्री सुशील कुमार मोदी जी कयलखिन्ह ।
सरकार एहि लेल ' विष्णु सरकार ' नामक एक टा नीक होटल सेहो तैयार करबयलक अछि ।
मेलाक दौरान पर्यटन विभागक तरफसँ किछु आधुनिक सुविधा बाला कॉटेज सेहो बनायल जायत ।
 पर्यटन विभाग एहि बेर यात्री सभक लेल एक टा विशेष पैकेज सेहो शुरू करय जा रहल अछि ।
 एहि पैकेजमे यात्रा , विश्राम , पूजा आओर धुमनाइ-फिरनाइ शामिल रहत ।
तैयारीक क्रममे गया आओर बोध गया शहरक प्रमुख तालाब सभक सफाई कयल जा रहल अछि ।
 मेलाक दौरान एहि ठाम आबय बाला लोककेँ कोनो दिक्कत नहि होय ओकरा लेल सफाई , शौचालय आओर पीबय बाला पानिक व्यवस्था सेहो कयल जा रहल अछि ।
 गहुम , चाउर , दालि , सब्जी , चीनी आओर खाय-पीबयकेँ दोसर समानक बाद आब दूधक बारी अछि ।
ई हम नहि कहि रहल छी ।
ई कहब छनि देशक कृषि मंत्री शरद पवार जीक ।
 हुनकर कहब छनि कि देशमे दूधक भारी कमी भऽ गेल अछि ।
 किल्लत भऽ गेल अछि ।
एहिक कारण दाम बढ़नाइ तय अछि ।
हुनकर कहब छनि जे ओना दूधक कमी तऽ पूरा देशमे अछि मुदा उत्तर भारतमे किछु बेसिये अछि ।
एहिसँ सरकारपर दूधक दाम बढ़ाबय लेल भारी दबाव अछि ।
आब सोचिऔ स्वयं कृषि मंत्री एना कहथिन्ह तऽ फेर जे दाम नहि बढ़य बाला होयत सेहो बढ़ि जायत ।
पवार जीक कहब छनि जे दूधक माँग आओर आपूर्तिमे लाख टनक अंतर अछि ।
ओना ओ कहलखिन्ह जे सरकार दामपर लगाम लगाबयकेँ उपाय कऽ रहल अछि ।
 लोक सभ सोचय छलाह जे नया सालमे महंगाईसँ किछु राहत मिलत मुदा हुनकर एहि बयानसँ आब दाम बढ़नाइ तय अछि ।
लोक तऽ ओहिना दालि , चाउर , गहुम , चिन्नी , तेल , तरकारीक दामसँ परेशान छल आब दूधक दाम सेहो बढ़ि जायत तऽ मुश्किलक अंदाजा अहाँ लगा सकैत छी ।
 लोक की कमायत आओर की खायत ?
जाहि देशमे दूधक नदी बहैत होय ।
 दूध , दही सब दिनक भोजनमे शामिल होय , ओहि देशमे आब एक टा कृषि मंत्रीकेँ चलते लोककेँ एकरा बस देखिये कऽ संतोष करय पड़त ।
कृषि मंत्री शरद पवार एकदमसँ नकारा साबित भऽ रहल छथि ।
हिनकर कृषि मंत्रीकेँ पदपर रहैत खाय-पीबयकेँ अधिकांश चीजक दाम आसमान छू रहल अछि ।
 जखन हिनकासँ दाम कहिआ कम होयतकेँ बारेमे पूछल जाय छनि तऽ कहय छथिन्ह जे हम कोनो ज्योतिषी नहि छी ।
मुदा दाम बढ़यकेँ भविष्यवाणी कऽ दय छथिन्ह ।
पवार जी जाहि-जाहि चीजक कमी होयकेँ बयान दय छथिन्ह किछु दिन बाद ओकर दाम ऊपर भागि जाइत अछि ।
चाहे वो गहुम होय आ चिन्नी होय ।
ओना उत्तर प्रदेशक मुख्यमंत्री कहबो कयलखिन्ह जे शरद पवार किल्लतसँ पहिले बयान दऽ जमाखोरीकेँ बढावा दऽ रहल छथिन्ह आओर दाम बढ़ाबय छथिन्ह ।
आब नहि जानि ई वोटक केहन राजनीति अछि जे प्रधानमंत्री मनमोहन सिंह एतेक महंगाईकेँ बादहुँ हुनका पदपर बनओने छथिन्ह ।
नहि सम्हारिमे आबि रहल छनि तऽ कहथुन जे अहाँ क्रिकेटे देखु ।
जे होय अहाँ सभ आब दूधपर एक टा आओर झटका सहय लेल तैयार रहु ।
 बिहारक स्कूली छात्र सभक लेल एक टा नीक खबर अछि ।
 पूजाक दौरान स्कूली विद्यार्थी सभकेँ फ्रीमे फिल्म देखायल जायत ।
मुदा एहिमे कनी निराशाजनक खबर सेहो अछि जे ई फिल्म मात्र चारिये टा शहरक नेना-भुटका देख पओताह ।
 चारि टा शहर अछि मुजफ्फरपुर , भागलपुर , पटना आओर गया ।
एहि चारु शहरमे बाल फिल्म महोत्सव कयल जायत ।
ई बाल फिल्म महोत्सव भरि अक्तूबर चलत ।
मुदा सरकारकेँ चाहि छल जे भने किछु आओर समय लगैत सभ जिलामे बाल फिल्म महोत्सव होयबाक चाही छल ।
 एक तऽ आस-पासक सिनेमा हॉलमे बाल फिल्म लागैत नहि अछि दोसर सरकार दिससँ देखायल जा रहय अछिओ तऽ ओ सिर्फ चारि टा शहरमे ।
कोनो बात नहि शुरुआत भेल अछि ।
सरकारक कोशिश आगाँ दोसर शहरमे देखाबयकेँ सेहो होयत एहन उम्मीद करबाक चाही ।
बाल फिल्म महोत्सव पटनामे सँ अक्तूबर धरि , गयामे सँ अक्तूबर धरि , मुजफ्फरपुरमे सँ अक्तूबर धरि आओर भागलपुरमे सँ अक्तूबर धरि आयोजित कयल जायत ।
 शहरक सिनेमा हालमे पहिल दु टा शो स्कूली छात्रक लेल फ्री रहत ।
स्कूली आईकार्ड राखय बाला छात्रसँ टिकट नहि लेल जायत आ फेर स्कूलक तरफसँ टीचरक संग गेल विद्यार्थीसँ पाइ नहि लेल जायत ।
एहि बारेमे आओर जानकारी प्रशासनक तरफसँ स्कूल सभमे पठाओल जायत ।
तऽ चारु शहरक धिआ-पुता सभ तैयार भऽ जाउ नीक-नीक बाल फिल्म देखय लेल ।
 दिल्लीमे राजपथपर होय बाला गणतंत्र दिवस समारोहमे एहि बेर मिथिलाक लोक संस्कृतिक छटा देखऽ लेल मिलत ।
ई छटा गणतंत्र दिवस समारोहमे बिहारक झांकीमे मिलत ।
 झांकीमे मिथिलाक लोक संस्कृतिमे सौराठ सभा आओर मधुबनी पेंटिंग आकर्षणक केंद्र रहत ।
मिथिलाक लोक संस्कृति दुनियाँ भरिमे अपन एक टा अलग छटा बिखरैत रहल अछि ।
मिथिलाक लोककला , भाषा , साहित्य , रहन- सहन , खानपान , गीतनाद , शादी-विआह सभकेँ अपन अलग पहिचान अछि ।
सभ अपनामे एक टा विविधता लेने अछि ।
मधुबनी पेंटिंगकेँ तऽ गपे छोड़ु ।
दुनियाँ भरिमे अपन धाक जमा चुकल अछि ।
तऽ झांकीमे पेंटिंगक संग मिथिलाक रहन-सहन , पहिरावा , सौराठ सभाक विआह , पंजीकार सभक झलक मिलत ई मिथिलाक लेल गर्वक बात अछि ।
गणतंत्र दिवस समारोहमे होय बाला झांकी देखऽ लेल दुनियाँ भरिसँ लोक आबय छथिन्ह आओर दुनियाँ भरिमे टीवीपर लोक सभ सेहो देखय छथिन्ह ।
कोनो नहि कोनो देशक राष्ट्रपति या प्रधानमंत्री सेहो मुख्य अतिथिक रूपमे मौजूद रहय छथिन्ह ।
 एहि तरहेँ झांकीकेँ मार्फतसँ दुनियाँकेँ सोझा मिथिलाक झांकी पेश कयल जायत ।
  दिल्ली , नोएडा जकाँ बड़का शहरमे तऽ हिंदी , संस्कृतक किताब किछु खासे जगहपर मिलि सकैत अछि ।
 आइ-काल्हि सभ दोकानमे अहाँकेँ अँग्रेजीयेकेँ किताब , पत्र-पत्रिका सभ देखय लेल मिलत ।
 दिल्लीमे दक्षिणमे जेएनयूकेँ इलाका आओर उत्तरमे दिल्ली विश्वविद्यालयक इलाकामे नई सड़क , दरियागंजमे खोजलापर किछु दोकानमे अहाँकेँ हिंदीक किताब मिलि सकैत अछि ।
 मुदा जँ अहाँ कोनो पॉश कॉलोनी , वीआईपी इलाका दिस रहैत छी तऽ ओहि ठाम हिन्दीक किताब खोजलोपर नहि मिलत ।
मन मारि कऽ घर आपस आबि गेलहुँ ।
 आब किनकोसँ कहि कऽ मंगाबऽ पड़त ।
 नहि तऽ कहिओ दरियागंज , नई सड़क दिस जायकेँ मौका मिलत तऽ खरीदब ।
 मुदा एहिसँ पता चलैत अछि जे देशमे हिंदी , संस्कृतक की हाल भऽ रहल अछि ।
 शहर सभमे स्कूल- कॉलेजमे पढ़ाई-लिखाई अँग्रेजीयेमे भऽ रहल अछि ।
 किछु दिनक बाद एहन भऽ जायत जे बच्चा सभकेँ हिंदी पढ़ाबय लेल मनोहर पोथी सेहो खोजने नहि मिलत ।
 → जाहि दिनसँ संविधानक अष्टम सूचीमे मैथिली भाषाक नाम जुटल , हम सब अपनाकेँ गौरवान्वित महसूस कऽ रहल छी ।
 बात ई गौरवक अछियो ।
 पूरा मिथिला आ मिथिलाक बाहरो जतऽ देखू ततऽ कार्यक्रमक आयोजन भेल ।
 नवीन-नवीन मैथिली नामधारी संस्थाक उदय आओर मैथिल , मिथिला आ मैथिलीक विकासक चर्चा तऽ आम भऽ गेल ।
 कियो मस्त छथि तऽ कियो मैथिली भाषाक विकासक चिन्तासँ रोगग्रस्त ।
 कतेक गोटय तऽ सामाजिक रूपसँ चिन्तित भऽ एना कहैत छथिन्ह जे कोशीक बाढ़िसँ जतेक नुकसान नहि भेल ताहिसँ बेसी नुकसान मैथिली नहि बजलासँ होयत ।
 जगह-जगह मंचसँ एक-पर-एक विद्वानक भाषणक संग किछु ललका कान बालाक कठहँसी सुनब , साधारण लोकक विवशता भऽ गेल ।
 मातृभाषाक प्रति प्रेम कोनो खराबो बात नहि ।
 संविधानोमे एकर विधान अछि जे प्रारंभिक शिक्षा मातृभाषामे देल जाय ।
गजानन बाबू गामक प्रतिष्ठित , अवकाश प्राप्त शिक्षाविद छथि ।
 अवकाश प्राप्त भेलाक पश्चात शहर छोड़ि , गामक स्थायी निवासी भऽ गेलाह संगहिं हुनके दलानपर चलय बाला प्रायः अस्थायी चौपालक स्थायी सदस्य सेहो ।
 बैसारीमे गजानन बाबू भरि दिनक अखबारी सूचना आ रेडियो-समाचारक आधारपर प्राप्त ज्ञानकेँ साँझ होइतहिं , गामक लोकक बीच बँटनाइ शुरू कऽ दैत छथि ।
 श्रोताक संख्या बढ़य ताहि खातिर सुननिहारक वास्तें बेसी काल तमाकू आ अंतिममे एक बेर चायकेर इन्तजाम गजानन बाबूक तरफसँ मुफ्त ।
ओना तऽ गजानन बाबू अनेक भाषाक जानकार छथि , मुदा मातृभाषा मैथिलीकेर प्रति बिशेष आग्रह ।
 बेसी काल लोकक बीचमे बजैत छथि – आजुक धिया-पुता आब तऽ घरोमे मैथिली बजनाइ छोड़ि देलक ।
 कनिये दिनक खातिर शहर टा गेल कि बनि गेल अँग्रेज , पहिरनाइ-ओढ़नाइ सब ओहने ।
 ततेक अँग्रेजिया स्कूल खुलि गेल अछि जे सभ अपना-अपना बच्चाकेँ ओही स्कूलमे ठूसि रहल छथि अँग्रेज बनेबाक वास्तें ।
 कोना होयत मैथिलीक विकास ?
मैथिली आब घरोमे बचती की नहि ?
आदि , आदि "आर्ष वचन"सँ समस्त चौपालक लोककेँ बेसी काल तृप्त करैत छथिन्ह ।
 अंतर्राष्ट्रीय मैथिली परिषदक एक टा कार्यक्रम गाममे आयोजित भेल ।
 किछु पदाधिकारीगण बाहरोसँ एलाह ।
 गामक किछु मातृभाषा प्रेमी लोक सेहो जमा भेलाह ।
 कार्यक्रम अस्थायी चौपाल यानि गजानन बाबूक दलानेपर आयोजित छल ।
 गजानन बाबूक गामक लोकपर खूब प्रभाव छल ।
 आइ तऽ बाहरोसँ अतिथिगण आयल छथिन्ह तऽ नाश्ता आदिक प्रबंध सेहो होयत , ई सोचि बहुत गामक लोक सभामे जमा भेलाह ।
कार्यक्रम शुरू भेल ।
 गजानन बाबूक मातृभाषा-प्रेम वाणीसँ फूटि पड़ल ।
 पुरनका कैसेट बाजय लागल – आजुक धिया-पुता घरोमे मैथिली नहि बाजि "मम्मी-डैडी "बाजय छथि ।
मैथिली बाजब अपमान बुझै छथि , आदि आदि ।
 लोक सब ध्यानमग्न भऽ सुनि रहल छथि ।
 ताबत धरि एक टा सात-आठ सालक बचिया अचानक दलानपर आबि गजानन बाबूकेँ संबोधित करैत बाजल – "ग्रैंड पा , ग्रैंड पा , आपको जरूरी काम से अंदर बुलाया जा रहा है ।
"एतबा सुनतहिँ अतिथिगण सहित गामक लोक सेहो गुम भऽ गेलाह संगहि गजानन बाबूकेँ काटू तऽ खून नहि ।
 मातृभाषाक प्रति नकली अनुरागक पोल खुलि गेल ।
 आखिर कथनी-करनीकेँ ई अन्तर कहिया धरि ?
श्यामल सुमन लेखक परिचय : ई रचना छनि श्री श्यामल किशोर झा जीक ।
 ओना श्यामलजी लेखन क्षेत्रमे श्यामल सुमनक नामसँ प्रसिद्ध छथिन्ह ।
 मूलरूपसँ चैनपुर , सहरसा निवासी श्यामल सुमन जी विद्युत अभियंत्रणमे डिप्लोमा कऽ वर्तमानमे टाटा स्टील , जमशेदपुरमे प्रशासनिक पदाधिकारीक रूपमे अपन योगदान कऽ रहल छथिन्ह ।
 श्यामलजी स्कूल-कॉलेजक जमानासँ लिखि रहल छथिन्ह ।
 हिनकर कविता , गीत- गजल , हास्य-व्यंग्य देशक तमाम पत्र-पत्रिकामे छपैत रहैत अछि ।
 हिनका अहाँ सभ स्थानीय टीवीपर सेहो देखने आओर रेडियोपर सुनने होयब ।
 हिनकर हिन्दीमे एक टा गीत गजलकेँ संकलन जल्दीये किताबक रूपमे बाजारमे आबय बाला अछि ।
 → यूट्यूबपर एक टा वीडियो देखय छलहुँ ई एतेक नीक लागल जे मन भेल अहाँ सभकेँ सेहो देखाओल जाय ।
 उम्मीद अछि अहाँ सभकेँ सेहो नीक लागत ।
 एहि वीडियोकेँ देखि अपन बचपनमे चलि जायब ।
 नेना-भुटकाकेँ सेहो देखा सकय छी ।
→ सूखा आओर बाढ़िक बाद बिहार सरकारक ध्यान आब किसान भाईपर गेल अछि ।
 किसान भाईकेँ खेतीक आधुनिक तकनीकक जानकारी देबय लेल राज्यमे टा ई-किसान केंद्र खोलल जायत ।
 एहि ई-किसान केंद्रपर खेतीक उन्नत तरीकाक संग खाद-बीजक सही इस्तेमाल , पाला आओर कीटसँ फसलकेँ कोना बचाओल जाय ई सभ बताओल जायत ।
 एहि केंद्रपर किसान भाईसँ जैविक , ऑर्गेनिक खेतीक फायदा सेहो बताओल जायत ।
 ई-किसान केंद्र खोलयकेँ संग-संग सरकारक योजना सभ गाममे कृषि विकास रथ सेहो पठाबयकेँ अछि ।
 एहि कृषि विकास रथमे कृषि वैज्ञानिकक संग पशुपालन आओर सहकारिता विभागक लोक सेहो रहताह ।
 एक अक्टुबरसँ ब्लॉकक पाँच-पाँच पंचायतमे कृषि विकास शिविर सेहो लगाओत जायत ।
 एहि शिविरमे किसान भाईकेँ सेहो बढ़ि-चढ़िकेँ हिस्सा लेबाक चाही .  आधुनिक-उन्नत खेतीक फायदा उठयबाक चाही ।
 जाहिसँ पैदावारक संग-संग कमाई सेहो बढ़य ।
→  बिहारमे टा पोस्ट ऑफिस गर्मी छुट्टी धरि कम्प्यूटरसँ जोड़ि देल जायत ।
 एहिमेसँ आधा उत्तर बिहारक , मिथिलाक पोस्ट ऑफिस होयत ।
 सभसँ खुशीक गप तऽ ई अछि जे मधुबनीक हेड पोस्ट ऑफिस उत्तर बिहारक पहिल पूरा तरहेँ कम्प्यूटरीकृत हेड पोस्ट ऑफिस बनि गेल अछि ।
 मधुबनीक बाद आब बेनीपट्टी , निर्मली , लहेरियासराय हेड पोस्ट ऑफिस , हायाघाट , रैयाम , डीएमसीएच , समस्तीपुर आओर सीतामढ़ीक संग उत्तर बिहारक कुल टा पोस्ट ऑफिसकेँ पूरा तरहेँ कम्प्यूटरीकृत कयल जायत ।
 एहिसँ लोकक नीक सेवा , सुविधा मिलतन्हि ।
 काज बेहतर ढंगसँ आओर जल्दी होयत ।
 मनीऑर्डर जल्दी मिलत , पाई जमा करय आओर निकालयमे कम समय लागत ।
 एकरे संग डाक विभागक कोशिश पोस्ट ऑफिसक माध्यमसँ लोकक बीच बैंकिंग सुविधाकेँ विस्तार करयकेँ सेहो अछि ।
 अपना दिसक लोक पाई जमा-निकालय लेल बैंकपर बेसी निर्भर रहैत छथिन्ह ।
 आब पोस्ट ऑफिसक कोशिश बैंकक ग्राहककेँ अपना तरफ मोड़यकेँ अछि  ।
ओना पोस्ट ऑफिसक पास जमा-निकासी , फिक्स्ड डिपॉजिट , मासिक आय योजना , बीमाक कय टा नीक-नीक उत्पाद छै ।
 मुदा ओकरा लोकक बीच प्रचार-प्रसार करयकेँ जरूरत अछि ।
 निजी कंपनीक दौड़मे सरकारी कंपनी पिछड़ि जाइत अछि प्रचारमे मोर्चापर ।
 मुदा पाईक सुरक्षाक मुद्दापर सरकारी बैंक आओर पोस्ट ऑफिस एक तरहसँ गारंटी मानल जाइत अछि ।
 एहि ठाम पाई डालि कऽ अहाँ निश्चिंत भऽ सकय छी , चैनसँ सुति सकय छी ।
 शेयर बाजार जकाँ सभ समय टेंशन लेबयकेँ जरूरत नहि पड़त ।
→ एहि बेरक लोक सभा चुनावमे लोक सभ ई साबित कऽ देलखिन्ह कि हुनका बुड़िबक नहि बनाओल जा सकैत अछि ।
 बेसी देर धरि ठकल नहि जा सकैत अछि ।
 ओ राजनीतिक रूपसँ जागरूक छथि ।
 सजग छथि ।
 हुनकर देश -दुनियापर नजर छनि ।
 ई जरूर छल जे एहि बेर वोट किछु कम पड़ल मुदा जे पड़ल ओ लोकक भीतरक तामसकेँ परिचायक बनल ।
 एहिसँ पहिने इहो देखल जाइत छल जे चुनावमे बाहुबली नेता सभकेँ बोलबाला रहैत छल ।
 बूथ कैप्चरिंगसँ होय , डराबय-धमकाबयसँ होय , ताड़ी-दारु पिआबयसँ होय आ पाई-ढौआ देबयसँ होय ओ सीट जीत जाइत छलाह ।
 मुदा एहि बेर कय तरहक सख्तीक कारण बाहुबली नेता सभ चुनाव प्रक्रियासँ करीब-करीब दूरे रहला आओर एहि बेर बाहुबली नेता सभ अपने नहि ठाढ़ भेलाह तँ पत्नीकेँ टिकट देबा देलखिन्ह ।
 पप्पू यादवकेँ देखऔ ।
 हिनकर माय आओर पत्नी दुनु चुनाव मैदानमे छलीह ।
 मुदा लोक हिनका नकारि देलखिन्ह ।
 लाठीक बलपर कहिआ धरि राजनीति करब ।
 पप्पू यादवक पत्नी रंजीता रंजन सुपौलस ठाढ़ छलीह ।
 हिनका जेडीयूक विश्वमोहन कुमारसँ हारिक मुँह देखय पड़लन्हि ।
 हिनके जकाँ पप्पूजीकेँ माय शांति प्रिया पूर्णियासँ निर्दलीय चुनाव मैदानमे छलीह मुदा जीत हिनका सेहो नहि मिललन्हि ।
पप्पूजी जकाँ मिथिलांचलक एक टा आओर बाहुबली नेता छथिन्ह आनन्द मोहन ।
 हिनकर पत्नी लवली आनंद सेहो शिवहरसँ चुनाव लड़ि रहल छलीह ।
 मुदा बीजेपीक रमा देवीक सामने हिनकर किछु नहि चललन्हि ।
 रामविलास पासवान जीक पार्टीक बाहुबली नेता सूरजभान सिंह सेहो अपन पत्नी वीणा देवीकेँ ठाढ़ कयने छलखिन्ह नवादासँ  मुदा ओहो हारि गेलीह ।
 ओना एहि हिसाबसँ देखल जाय तऽ बिहारमे बाहुबलीक हारिमे सभसँ बड़का हारि मो.  शहाबुद्दीनक अछि ।
 कहल जाइत छल सिवानमे शहाबुद्दीनक सिक्का चलैत अछि ।
 शहाबुद्दीनक मर्जीक बिनु पत्ता नहि खरकैत अछि ।
 मुदा आरजेडीक ई बाहुबली सांसद जखन अपने नहि लड़ि पओला तऽ अपन पत्नी हेना शहाबकेँ ठाढ़ कऽ देलखिन्ह ।
 हिनका जीताबय लेल पार्टी प्रमुख लालू यादवजी एँड़ी-चोटीक जोर लगा देलखिन्ह ।
 मुदा ओ अपने कहुना कऽ एक ठामसँ जीत पओलाह ।
 एहि ठामसँ निर्दलीय ओमप्रकाश यादव जीतयमे कामयाब रहलाह ।
 शहाबुद्दीनक तिस्लिम तार-तार भऽ गेल ।
 एहि लेल अहाँ कहि सकय छी जे एहि बेर लोक साफ-सुथरा काज करय बाला लोककेँ वोट देलखिन्ह ।
 ओ साफ कऽ देलखिन्ह कि पब्लिक सभ जानैत अछि ।
 अहाँ पब्लिककेँ बेसी देर धरि आँखिमे धूरा नहि झोंकि सकय छी ।
 तऽ जय हो मतदाता राजाकेँ ।
 असली किंग मेकरकेँ ।
→ बिहार विधानसभा चुनावक चारिम चरणमे सीटपर वोटिंग खत्म भऽ गेल ।
 वोटिंग कहल जाय तऽ मिलाजुला कऽ अखन धरि शांतिपूर्ण रहल अछि ।
 चारि चरण लगा कऽ अखन धरि सीटपर वोट पड़ि चुकल अछि ।
आब नौ आओर नवंबर बाला वोटिंग बाकी रहल अछि ।
 सीटक लेल भऽ रहल चुनावकेर मतगणना नवंबरकेँ होयत ।
आठ जिलामे पड़ल एहि वोटिंगमे उम्मीदवारक भाग्य दांवपर अछि ।
 एहिमे टा महिला उम्मीदवार सेहो शामिल छथिन्ह ।
 एहि दौरमे अश्विनी चौबे , नंद किशोर यादव , अनंत सिंह , शकुनी चौधरी , विजय कृष्ण , सदानंद सिंह आओर पशुपति कुमार पारस जेहन दिग्गज नेताक क्षेत्रमे वोट पड़ल ।
 आठ जिला जाहिमे एक नवंबरकेँ वोट पड़ल ओहिमे पटनाक , बेगूसरायक सात , खगड़ियाक चारि , भागलपुरक सात , बांकाक पाँच , जमुईक चारि , मुंगेरक तीन आओर लखीसरायकेर दू विधानसभा क्षेत्र शामिल अछि ।
वोटिंगकेँ लेल सुरक्षाक भारी इंतजाम कयल गेल छल ।
 हेलीकॉप्टरसँ सेहो निगरानी कयल गेल ।
 असलमे चारिम चरणक वोटिंग बाला इलाका नक्सल प्रभावित आओर दियारा क्षेत्रमे छल ।
दीपावली आओर छठिकेँ देखैत लगैत अछि अगिला चरणमे वोटिंगकेँ प्रतिशत बेसी रहबाक चाही ।
→ दिल्लीमे राजपथपर होय बाला गणतंत्र दिवस समारोहमे एहि बेर मिथिलाक लोक संस्कृतिक छटा देखय लेल मिलत ।
 ई छटा गणतंत्र दिवस समारोहमे बिहारक झाँकीमे मिलत ।
 झाँकीमे मिथिलाक लोक संस्कृतिमे सौराठ सभा आओर मधुबनी पेंटिंग आकर्षणक केंद्र रहत ।
 मिथिलाक लोक संस्कृति दुनिया भरिमे अपन एक टा अलग छटा पसरैत रहल अछि ।
 मिथिलाक लोककला , भाषा , साहित्य , रहन-सहन , खान-पान , गीतनाद , शादी-विआह सभकेँ अपन अलग पहिचान अछि ।
 सभ अपनामे एक टा विविधता लेने अछि ।
 मधुबनी पेंटिंगकेँ तऽ गपे छोड़ु ।
 दुनिया भरिमे अपन धाक जमा चुकल अछि ।
 तऽ झाँकीमे पेंटिंगक संग मिथिलाक रहन-सहन , पहिरन , सौराठ सभाक विआह , पंजीकार सभक झलक मिलत ई मिथिलाक लेल गर्वक बात अछि ।
 गणतंत्र दिवस समारोहमे होय बाला झाँकी देखय लेल दुनिया भरिसँ लोक आबय छथिन्ह आओर दुनिया भरिमे टीवीपर लोक सभ सेहो देखय छथिन्ह ।
 कोनो-नइँ-कोनो देशक राष्ट्रपति या प्रधानमंत्री सेहो मुख्य अतिथिक रूपमे मौजूद रहय छथिन्ह ।
 एहि तरहेँ झाँकीक मार्फतसँ दुनियाक सोझा मिथिलाक झाँकी पेश कयल जायत ।
→ सीतामढ़ीक रुन्नीसैदपुरमे तटबंध टूटलाक बादसँ बड़का इलाकामे बाढ़ि आबि गेल अछि. ।
 कय टा गाममे पानि घुसि गेल अछि ।
 कतेक गाम-घर डूबि गेल अछि ।
 लोककेँ भारी परेशानीक सामना करय पड़ि रहल छनि ।
 ओना काल्हि कय टा बड़का अधिकारी सभ इलाकाक दौरा कऽ मुख्यमंत्रीकेँ रिपोर्ट देलखिन्ह जकर बाद स्वयं मुख्यमंत्री नीतीश कुमार इलाकाक हवाई सर्वेक्षण कयलखिन्ह ।
 दौरा कयलाक बाद मुख्यमंत्री तटबंध टूटयकेँ कारणक जाँचक आदेश दऽ देलखिन्ह ।
बाढ़िक बादसँ लोक सभ ऊँच स्थानपर शरण लेने छथिन्ह ।
 किछु लोक तऽ गाम-घरमे जे छत बाला मकान अछि ओहिपर जा कऽ रहि रहल छथिन्ह ।
 बेसी लोक तऽ जी-जान बचा कऽ बाँधपर शरण लेने छथिन्ह ।
 बाढ़िमे तऽ इहे होइत अछि जे खाय-पिबय , दिशा-शौच सभक दिक्कत ।
 चारु कात पानिये पानि ।
 एकरे संग बागमतीमे जलस्तर बढ़यसँ पानिक धार सेहो तेज अछि ।
 ओना एहि बेर एक बात अछि कि मुख्यमंत्रीक निर्देशपर प्रशासन तुरंत हरकतमे आयल अछि ।
 लोककेँ तिरपाल आओर चूड़ा-गुँड़ बाँटल गेल अछि ।
 मुदा अखनो बड़ लोकक शिकायत छनि जे हुनका कोनो राहत , मदद नहि मिललन्हि ।
बागमतीक पानि बढ़यकेँ कारण सीतामढ़ीसँ मुजफ्फरपुरक बीच मेन रोड , नेशनल हाइवेपर सेहो डाँड़ भरि पानि चलि रहल अछि ।
 अखन तऽ पानिक बीच कहुना कऽ लोक आबि-जा रहल छथि ।
 मुदा पानि किछु आओर बढ़ल तऽ हाइवे सेहो बंद भऽ सकैत अछि आओर सड़क सम्पर्क टूटि सकैत अछि ।
 ओना दोसर आओर कतोक इलाकाक सड़क सम्पर्क तऽ पहिनहि टूटि चुकल अछि ।
→ आइ-काल्हि लोक सभकेँ ईमेलपर एहन–एहन मेल आबि रहल अछि जकरा हुनकासँ कोनो ताल्लुके नहि रहय छनि मुदा निशाना हुनके बनाओल गेल रहय छनि ।
 भने अहाँ कोनो प्रतियोगिता , क्विजमे भाग लेने होय वा नहि ।
 मुदा अहाँक लग जे मेल आयत ओहिमे अहाँकेँ बताओल जायत कि अहाँ फलाँ लॉटरी आ ईनाम जीतलहुँ अछि ।
 अहाँ भने कोनो नौकरीक लेल फॉर्म भरने होय वा नहि मुदा अहाँकेँ नौकरीक ऑफर मिलत , विदेशमे नौकरीक लेल चुनल जायक पत्र मिलत ।
 विदेशमे कियो होय वा नहि अहाँ केँ मेलआयत जे फलाँ आदमी मरलाक बाद अहाँक लेल एतेक धन-संपत्ति छोड़ि गेलाह अछि ।
अपन वसीयत अहाँक नामपर कऽ गेलाह अछि ।
 कतोक बेर तऽ एहन मेल आयत जे हम मुश्किलमे छी , होटल , टैक्सी , गाड़ी-घोड़ाक बिल चुकाबयकेँ लेल पाइ नहि अछि ।
 मदद करु ।
 कतोक बेर बैंकक दिससँ सेहो मेल रहैत अछि जाहिमे अहाँकेँ बैंकक जानकारीक अपडेट करयकेँ कहल जाइत अछि ।
 पासवर्ड बताबय लेल कहल जाइत अछि ।
 ईमेलक आखिरमे बीमा भुगतान , सीमा शुल्क भुगतान , कुरियर , पुलिस अधिकारीकेँ रिश्वत देबयकेँ लेल , वीजा आओर दोसर शुल्कक लेल , मददक लेल पाई माँगल जाइत अछि ।
 ओ अहाँसँ पता , फोन नम्बरक संग बैंकखाताक जानकारी सेहो माँगत ।
 कतोक तरहक शुल्कक लेल ओ अहाँकेँ अपन खातामे पाइ जमा करय लेल कहत ।
 गुमराह करय बाला ईमेलक जालमे नहि फँसु ।
 एहन तरहक कोनो मेल आबय तऽ सभसँ पहिने तऽ ओकरा स्पैम रिपोर्ट कऽ दिऔ ।
 फेर ओहि तरहक मेल एनाइ नहि रुकैत अछि तऽ ओकर सूचना पुलिसकेँ देल करु ।
 दिल्लीमे तऽ अहाँ एहि तरहक मेलक खबर ओर नंबरपर फोन कऽ सेहो दऽ सकय छी ।
 कनी धनक लोभमे अहाँ अपन जीवन भरिकेँ कमाई गवाँ सकय छी ।
 एहन ईमेलसँ बचि कऽ रहब ।
→ भारत की कम्युनिस्ट पार्टी ( मार्क्सवादी लेनिनवादी ) - लोकसभा चुनावक लेल बिहारसँ उम्मीदवारक सूची जारी कऽ देलक अछि ।
 मिथिलाक हिसाबसँ देखल जाय तऽ मुजफ्फरपुरसँ जीतेन्द्र यादव , समस्तीपुरसँ जीवन पासवान , दरभंगासँ सत्यनारायण मुखिया , झंझारपुरसँ जोगनाथ मंडल , पूर्णियासँ माधवी सरकार , कटिहारसँ महबूब आलम आओर अररियासँ कमली देवीकेँ टिकट देल गेल अछि ।
→ बिहार विधानसभा चुनाव लेल प्रथम चरणक मतदान खत्म भऽ गेल अछि ।
 आठ जिलाक विधानसभा क्षेत्रमे करीब % वोट पड़ल ।
 छोट-मोट घटनाकेँ छोड़ि देल जाय तऽ कहि सकय छी मतदान शाँतिपूर्ण रहल ।
 किछु ठामसँ मतदानक बहिष्कार करयकेँ खबर मिलल ।
 मुदा ओकर खास असर नहि रहल ।
पहिल चरणमे जाहि ठाम वोट पड़ल अछि ओ मिथिलाक कोसी आओर सीमांचल बाला इलाका अछि ।
 जाहि सीटपर चुनाव भेल अछि ओहिमे अररियाक छह , सुपौलक पाँच , किशनगंजक चारि , पूर्णियाक सात , कटिहारक सात , सहरसाक चारि , मधेपुराक चारि आओर मधुबनी जिलाक सीट शामिल अछि ।
एहि मतदानमे कय टा दिग्गजक भाग्य सेहो दाँवपर अछि ।
 जाहिमे नीतीश सरकारक चारि टा मंत्री सेहो शामिल छथिन्ह ।
 एहिक संग आनंद मोहनक पत्नी लवली आनंद , पप्पू आनंदक पत्नी रंजीता रंजन सेहो मैदानमे छथिन्ह ।
 लवली आनंद आलमनगरसँ आओर रंजीता रंजन बिहारीगंजसँ काँग्रेसक उम्मीदवार छथिन्ह ।
जोकिहाटसँ पूर्व केंद्रीय मंत्री तस्लीमुद्दीनक सुपुत्र सरफराज आलम जदयूसँ ठाढ़ छथिन्ह ।
 बाहुबली दिलीप यादव आरजेडीक टिकटपर धमदाहासँ अपन धमक कायम राखयकेँ कोशिशमे छथिन्ह ।
 हिनकर मुकाबला पूर्व बाहुबली बुट्टन सिंहक पत्नी लेसी सिंहसँ छनि , जखन कि पूर्व बाहुबली अवधेश मंडलक पत्नी बीमा भारती जेडीयूकेँ टिकटपर रूपौलीसँ ठाढ़ छथिन्ह ।
वोट देबयकेँ लेल भोरेसँ मतदाताक लाइन लगि गेल छल ।
 लोक सभ उत्साहक संग वोट देबय लेल आगाँ अयलाह ।
 ओना कतोक ठाम किछु ईवीएममे खराबीकेँ शिकायत सेहो आयल मुदा ओकरा ठीक कऽ लेल गेल ।
 वोट देबय लेल काफी संख्यामे महिला सभ सेहो देर धरि लाइनमे लागल रहलीह ।
वोटिंगकेँ दौरान दिलक दौरा पड़यसँ कटिहार आओर मधुबनीमे एक-एक टा चुनाव कर्मचारीक निधन सेहो भऽ गेलन्हि ।
पहिल चरणमे वोटिंग खत्म होयकेँ संग उम्मीदवारक भाग्य ईवीएम मशीनमे बंद भऽ गेल अछि ।
 एहिक लेल करीब साढ़े दस हजार बूथ बनाओल गेल छल  ।
 जाहि ठाम करीब हजार ईवीएम मशीनसँ वोटिंग भेल ।
 वोटिंगकेँ लेल सुरक्षाक तगड़ा इंतजाम कयल गेल छल ।
 बिहारमे सीटक लेल छह चरणमे मतदान होयत ।
→ नेपालक वीरगंजसँ एक टा नवका टीवी चैनल तराई टेलीविजन शुरू भेल अछि ।
 तराई टीवी नेपालक संग-संग मुख्य रूपसँ बिहार आओर उत्तर प्रदेशक तराई , बॉर्डर इलाकाक लोकक लेल शुरू कयल गेल अछि ।
 चौबीसों घंटा बाला एहि चैनलपर नेपालीक संग मैथिली , भोजपुरी आओर हिंदीमे सेहो कार्यक्रम प्रसारित कयल जायत ।
 एहि चैनलमे तराईक लोककेँ ध्यानमे रखैत कार्यक्रमक प्रसारण कयल जायत ।
 एहि चैनलपर मधेशी लोकक समस्या , परेशानी , मुद्दाकेँ उठाबयकेँ संग एहि इलाकाक संस्कृति , रहन-सहन , पावनि- तिहारकेँ प्रमुखता देल जायत ।
 चैनलपर समाचारक संगहि सभ तरहक धारावाहिक कार्यक्रम सेहो देखाओल जायत ।
 ओना फिल्म , संगीत , गीतनादक कार्यक्रमक कनी बेसी जगह देल जायत ।
 तराईक लोकक अपन भाषामे आयल ई चैनल लोककेँ एक टा आओर विकल्प उपलब्ध कराओत ।
 ओना महुआ चैनलक बाद ई पहिल चैनल होयत जाहिपर पूरा तरहसँ भोजपुरी , मैथिलीमे कार्यक्रम आयत ।
 ओना तऽ नेपाल-पर अखनो घंटा धरिकेँ मैथिलीमे कार्यक्रमक प्रसारण होइत अछि ।
 सहारा समय बिहार-झारखंडपर मैथिली आओर भोजपुरीमे कार्यक्रमक प्रसारण शुरू भेल छल मुदा ओ बेसी दिन धरि जारी नहि रहि सकल ।
 ओकरा बंद कऽ देल गेल ।
 ओना सहाराक मैथिली कार्यक्रम मिथिलामे खूब लोकप्रिय छल ।
 नेपालसँ एफएमपर सेहो मैथिली कार्यक्रम आबैत अछि ओ बड़ लोकप्रिय अछि ।
 उम्मीद कयल जा रहल अछि तराई टेलीविजनक मैथिली , भोजपुरी कार्यक्रम सेहो लोकप्रिय होयत ।
 ई सभ तऽ नीक अछि मुदा अहाँकेँ नहि लगैत अछि जे मैथिलीमे सेहो एक टा चैनल होयबाक चाही छल ?
की अहाँकेँ नहि लगैत अछि जे मीडियामे मिथिलाक लोकक भरमार रहैत एको टा मैथिली चैनल नहि खुललासँ मिथिला अखन धरि पिछड़ल अछि ?
अपन विचारसँ अवगत करायब ?
 → महाराष्ट्र विधानसभामे महाराष्ट्र नवनिर्माण सेनाक विधायक जमि कऽ बबाल करलक ।
 समाजवादी पार्टीक विधायक अबु आजमीकेँ हिंदीमे शपथ लेबयसँ रोकयकेँ पूरा कोशिश करलक ।
 शपथपत्र छीन लेलक ।
 हत्थाबाहीँ करलक ।
 एतेक सभ भेलापर काँग्रेसक कहब अछि जे महाराष्ट्र नवनिर्माण सेना प्रमुख राज ठाकरे कानूनक मखौल उड़ा रहल अछि ।
 ओ कानून , संविधानक अनादर कऽ रहल अछि ।
 कतेक हास्यास्पद गप अछि ।
 काँग्रेस ई बात कऽ रहल अछि ।
 जकर राज्य आओर केंद्र दुनू ठाम सरकार अछि ।
 आखिर राज ठाकरेकेँ शुरुयेसँ एतेक माथपर के चढ़ौलक ?
काँग्रेसे नहि ?
मराठी मानुष आओर यूपी-बिहारी भैया सभक खिलाफ मारि-पीट करयकेँ मामिला होय ।
 यूपी-बिहारी वापस जाओकेँ नारा लगाबयकेँ होय ।
 काँग्रेस शुरूयेसँ कड़ा रुख अपनौने रहैत तऽ एहन हाल नहि रहैत ?
सवाल इहो अछि जे जँ काँग्रेस आओर शरद पवार जीक एनसीपी , राज ठाकरेकेँ बढ़ावा नहि देने रहैत तऽ की आइ महाराष्ट्रमे काँग्रेस-एनसीपीक सरकार बनैत ?
कहि सकय छी , कदापि नहि ?
ओ तऽ राज ठाकरे छथि जिनके प्रतापे बाल ठाकरेकेँ शिवसेनाक वोट कटल आओर काँग्रेस-एनसीपी आगाँ बढ़ि सकल ।
 एकदमसँ अँग्रेज बाला फूट डालो राज करोकेँ नीति ।
राज ठाकरे चुनाव खत्म भेलाक बादे सभ विधायककेँ कहि देने रहय जे अहाँ सभ मराठीमे शपथ लिअ ।
 जँ मराठीमे शपथ नहि लेब तऽ हमर लोक अहाँ सभकेँ रोकि सकैत अछि आ दोसर डेग उठा सकैत अछि ।
 लोककेँ देशमे कोनो भाषा पढ़य , लिखय , बाजय , शपथ लेबयकेँ अधिकार देल गेल अछि ।
 आओर फेर हिंदी तऽ राष्ट्रभाषा अछि ।
 आब अहाँ सोचि सकय छी जे की राज ठाकरे आओर एहि काँग्रेस सरकारकेँ रहैत देशमे कोनो विधायक हिंदीमे शपथ नहि लऽ सकैत अछि कि ?
 जँ हिंदीमे शपथ नहि लऽ सकैत अछि तऽ अहाँ मैथिली , संस्कृत , उर्दू , गुजराती , पालीकेँ बारेमे सोचि सकय छी जे की हाल होयत ?
महाराष्ट्रमे ई सभ भेल मुम्बई महानगरमे ।
 जतय अहाँ सोचि सकय छी जे आधासँ बेसी लोक बाहरी होयत , कमाय , खायकेँ लेल आयल लोक ।
 फिल्मी दुनिया , सरकारी दफ्तरमे काज करय बाला , फैक्ट्री , कारखाना , दोकानमे काज करय बाला ।
 कारोबारक लेल दोसर ठामसँ आयल लोक ।
 महाराष्ट्रक दोसर हिस्साक बात छोड़ु मुदा मुम्बईमे तऽ बेसी अँग्रेजीये चलैत अछि ।
 मराठी हिंदी तऽ छोड़ु ।
 बॉलीवुड फिल्मक हिंदी डॉयलॉग सेहो रोमनमे लिखल रहैत अछि ।
 ओहि ठाम राज ठाकरेकेँ पार्टीकेँ एहन हंगामापर राज्य सरकार कियाक चुप अछि किछु कहल नहि जा रहल अछि ।
 राज्यक मुख्यमंत्री कहय छथिन्ह ई अशोभनीय घटना अछि ।
 ओ किछु करताह नहि ।
 बस डॉयलॉग छोड़ताह ।
 हिनकासँ पहिने जे मुख्यमंत्री छलाह देशमुखजी हुनको सएह हाल छलन्हि ।
 महाराष्ट्रमे जखन यूपी-बिहारीकेँ पीटल जा रहल छल तखन ओ चुपचाप सिर्फ देखैत रहलाह आओर एहन नहि अछि जे ई सभ एकाएक भेल होय ।
 राजठाकरे पहिनेसँ एकर धमकी देने छल तखनो किछु नहि भेल इहे तऽ बड़का लाजक बात अछि ।
 ओना सभ पार्टीकेँ दबावकेँ देखैत बादमे महाराष्ट्र नवनिर्माण सेनाक चारि टा विधायककेँ चारि सालक लेल निलंबित कऽ देल गेल ।
 आब देखु आगाँ की होइत अछि ।
→ आइ नेट सर्फ करयकेँ दौरान एक टा बात पता चलल जे संजीवनी नामसँ जाहि पौधाकेँ अपना सभ नाम सुनने छी ओहि वर्गक एक टा पौधा अछि मैंगोस्टीन ।
 एकर फल एक बेर खा लेलाक बाद आदमी मास-मास धरि कुपोषणसँ बचल रहि सकैत अछि आओर सभसँ अचरजक गप ई जे एकर एक टा गाछ मिथिलामे सेहो अछि ।
 ई समस्तीपुर जिलाक छतौना गाममे अछि ।
 ई जागरणक साइटपर देखय लेल मिलल ।
 एहि बारेमे बेसी जानकारी लेल अहाँ एहि लिंककेँ क्लिक करु , जागरण → अहाँ सभकेँ अपन ब्लॉग हेलो मिथिला फेसबुक आओर ट्विटरसँ सेहो जुड़ल अछि ।
 दुनूसँ जुड़लाक ई फायदा अछि जे हेलो मिथिलापर जे कोनो खबर आ लेख आबैत अछि ओ तुरंत फेसबुक आओर ट्विटरपर आबि जाइत अछि अपने-आप ।
 रेल बजट आओर कर्नाटकमे बिहारी छात्रक संग मारि-पीटपर हमर लेख रेल बजट : बिहारक उपेक्षा ; जोरक झटका धीरेसँ आओर देशमे ई की भऽ रहल अछि ; केँ अपन एक टा बिहारी भाई सेहो पढलखिन्ह ।
 ओ बिहारी भाई दिल्लीमे एक टा न्यूज चैनलमे छथिन्ह ।
 अँग्रेजी स्कूलसँ आओर जेएनयूसँ पढ़ल छथिन्ह ।
 बुद्दिजीवी , विद्वान लोक सभक संग रहय छथिन्ह ।
 मिथिला , बिहारसँ बेसी ऊपर ऊठि चुकल छथिन्ह ।
 हमर लेखपर हुनकर कहब छनि जे अहाँ सभ ई की कऽ रहल छी ।
 क्षेत्रीयताकेँ बढ़ावा दऽ रहल छी ।
 देशमे द्वेष बढ़ा रहल छी ।
 मिथिला , बिहारसँ ऊपर उठि कऽ सोचु ।
 देशक बारेमे सोचु ।
 ई सभ की बकवास अछि ।
हुनका सँ हमर कहब अछि जे की बिहार देशमे नहि अछि जे बिहारक विकासकेँ सोचनाइ बेजाय भऽ गेल ।
जँ हम क्षेत्रीयताकेँ बढ़ावा दैत छी तऽ ममता जी की कऽ रहल छथिन्ह ; प्रणब दा की करलाह ।
महाराष्ट्रमे काँग्रेसकेँ सरकारकेँ समर्थनसँ राज ठाकरे की करलाह ।
कर्नाटकमे बिहारी छात्र कियाक पिटायल ?
देशमे पचीस टा राज्य अछि तऽ की रेल बजटमे आधासँ बेसी आवंटन बंगालक लेल नीक बात अछि ?
बिहारसँ रेल गुजरत मुदा रुकत नहि ।
एकरा की कहबइ ?
असमसँ फेर बिहारी लोककेँ भगायल जा रहल अछि ।
 कियाक ?
बिहार ( झारखंड सहित ) खनिज सम्पदासँ ओतेक धनी मुदा एकर जतेक ऑफिस आओर अफसर बनल सभ बिहारक बाहर आओर बिहारक बाहरसँ ।
 बिहारमे आइ एतेक बेरोजगारी कियाक अछि ?
की कहिओ सोचयकेँ कोशिश कयलहुँ ?
आजादीक साल बादहुँ बिहार ओतेक कियाक पछुआयल अछि ?
नहि बिजली , नहि सड़क , नहि सिंचाई आओर नहि पिबय लेल पानि ?
पानि मिलत मुदा ओ बाढ़िक ।
 स्कूल-कॉलेजमे पढ़ाईक हाल सेहो खराब ।
 उच्च स्तरक मेडिकल , आईआईएम , आईआईएमसी , आईआईटी , आईटी , जेएनयू जेहन संस्थान बिहारमे आजादीक - साल धरि कियाक नहि खोलल गेल ।
 आब जा कऽ आईआईटी खोलल गेल अछि ।
 ओतेक असुविधाक बावजूद बिहारी छात्रक बेहतर प्रदर्शन ।
 ई तऽ मेहनत , प्रतिभाक बलेपर अछि ने ।
 बिहारमे नोकरी नहि मिललापर बाहर , दोसर राज्य जाय छथिन्ह जे कि देशेमे अछि ।
 ओहि ठाम बाहरी कहि कऽ मारि-पीट कयल जाइत अछि ।
 एकरा अहाँ की कहबय राष्ट्रीयता ।
 मुख्यमंत्री नीतीश कुमार जी तऽ एकर विरोध करैत कहबो कयलखिन्ह जे जँ चानो ( चंद्रमा )पर सेहो कोनो प्रतियोगिता परीक्षा होयत तऽ ओहिमे बिहारी छात्र आगाँ रहत ।
 ई कोनो घमंड नहि , वास्तविकता अछि ।
 जखन बिहारी छात्र अपन प्रतिभाक बलपर दोसरकेँ पाछाँ छोड़ि दय छथिन्ह तऽ अहाँ ओकरा क्षेत्रीयता कहैत छी ।
जँ देश भरिमे बिहारी लोककेँ खिलाफ , बिहारी हितक खिलाफ होय बाला बातकेँ हमर विरोध करनाइ अहाँकेँ क्षेत्रीयताकेँ बढ़ावा दय बाला डेग बुझाइत अछि तऽ ईहे सही ।
 मुदा अहाँ ककरो राष्ट्रीयतापर कोनो शक नहि कऽ सकय छी ।
 जखन मिथिलाक बात होइत अछि तखन हम मैथिल छी ; जखन बिहारक विकास-हितक बात होइत अछि ; बिहारकेँ दबायल जाइत अछि तऽ ओकर खिलाफ आवाज उठाबय लेल बिहारी छी ।
 जँ देशक एकता-संप्रभुतापर कोनो आँच आयत तखन हम एक टा भारतीय छी ; आखिर की मिथिला , बिहारक विकास भेने बिनु देशक विकास संभव अछि ?
की मिथिला , बिहारकेँ पाछा छोड़ि देश आगाँ बढ़ि सकैत अछि ?
जखन हम मातृभाषाक बात करय छी तऽ मैथिलीमे करय छी ; मातृभूमिक लेल बात करय छी तऽ हिंदीकेँ बात करय छी आओर जखन अँग्रेजीमे गप करय छी तखन अपनाकेँ एक टा विश्वबंधुत्वसँ जुड़ल पाबैत छी ; तखन पूरा दुनिया एक टा आँगन-परिवार जकाँ लगैत अछि ।
 फेर एहिमे क्षेत्रीयताक कोनो बाते नहि अबैत अछि ।
 आब देखिऔ कोसीमे आयल बाढ़िकेँ प्रधानमंत्री आओर सोनिया गाँधी राष्ट्रीय आपदा बतेलखिन्ह ।
 मुदा मदद देबयमे हाथ खींच लेलखिन्ह ।
 हम बंगालमे आयल मददक खिलाफ नहि छी ।
 मुदा कोसीक लोकक पुनर्वासक लेल की किछु देबयकेँ जरूरत नहि छलनि प्रणब दाकेँ ?
हम श्रीलंकाक पीड़ितक मददक विरोधमे नहि छी मुदा कोसी बाढ़िसँ बेघर लोकक सेहो तऽ किछु सुधि लिऔ ।
पचीस राज्यक लेल आयल रेल बजटमे टा नॉनस्टॉप गाड़ी आयल मुदा चारि टा बंगाल चलि गेल ; बिहारकेँ एको टा नहि ।
 टा विश्वस्तरीय स्टेशनमे बिहारक राजधानी पटना धरि शामिल नहि अछि ।
 एकरा अहाँ की कहबइ ?
देशमे सभसँ बेसी भीड़ कोन ठामक ट्रेनमे रहैत अछि ?
भीड़ बेसी रहैत अछि एकर मतलब ट्रेन कम अछि ।
 ओकरा बढ़ाबयकेँ जरूरत छल की नहि ?
अहाँ ओहि राज्यक लेल की कएलहुँ ।
 पसिन्जर ट्रेन आओर एक टा जनशताब्दीक झुनझुना थमा देलहुँ ।
अहाँ एक टा परिवार जकाँ देशक मुखिया छी तऽ अहाँकेँ परिवार ,  देशक हर सदस्य , हर राज्यपर बराबर ध्यान देबय पड़त , हर राज्यक विकासक लेल एक समान काज करय पड़त ।
 जँ कोनो बेसी पछुआयल अछि तऽ ओकरा बराबर स्तरपर लाबयँके काज करय पड़त मुदा अहाँ तऽ जे बेसी आगु अछि ओकरा आओर आगाँ कऽ रहल छी ।
 जे पछुआयल अछि ओकरा आओर पाछाँ धकेल रहल छी ।
 की देशक प्रतिनिधि सभक ईहे काज अछि ?
ई भेदभाव नहि अछि ?
 की एकर खिलाफ आवाज उठेनाइ क्षेत्रीयता अछि ?
की बिहारक विकास नहि होयबाक चाही ?
आओर कहिआ धरि पछुआयल रहत बिहार ?
की बिहारक लोक आबहुँ जागताह की नहि ?
की अखनो सुतले रहताह ?
→ दुनियाँ भरिकेँ लड़का-लड़कीकेँ आजुक दिन वैलेंटाइन डेक कतोक दिनसँ इंतजार छल ।
 प्यारक इजहार , फूल , चोकलेट , गिफ्ट देनाइ मिलनाइ-जुलनाइ भेल ।
 मुदा कि प्रेमक लेल एकहि दिन तय अछि ।
 अपना लेल तऽ सभ दिन वैलेंटाइन ।
 सभ दिन प्यारक इजहार ।
 सभ दिन मिलनाइ-जुलनाइ ।
 प्रेम करनाइ ।
अहाँ सभ दिन प्रेम , प्यार करि कऽ देखीऔ , दुनियाँ कतेक रंगीन लगैत अछि ।
 अहाँक दुनियाँ देखय , सोचयकेँ नजरिया बदलि जायत ।
 अहाँक पर्सनालिटीमे एक टा नवका रौनक देखायत  एक टा नवका ऊर्जा मिलत ।
 आत्म-विश्वास मिलत ।
 चेहरा खिलल-खिलल रहत ।
 मुसकी छाएल रहत ।
 ककरोसँ प्यार कऽ कऽ तऽ देखिऔ , दुनियाँ कतेक सुन्दर लगैत अछि ।
 सभ किछु सुन्दर-सुन्दर लागत ।
 कोनो काज करयमे उत्साह जागत ।
 कोनो परेशानी , समस्या अहाँक राह नहि रोकत ।
  