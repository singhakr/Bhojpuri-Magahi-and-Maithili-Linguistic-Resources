  आब दरभंगाक लोकक कहब छनि जे एहि पांडुलिपिकेँ दरभंगासँ बाहर नहि जयबाक चाही ।
 एकर अध्ययन दरभंगेमे होयबाक चाही ।
 दरभंगाक लेल ई अमूल्य धरोहर अछि ।
 एकरा दरभंगेमे सम्हारी कऽ रखबाक चाही ।
 एहन व्यवस्था होयबाक चाही जे अध्ययन , शोध , रिसर्च आदि कयल जाय ।
सभ दरभंगेमे होय ।
 ई दरंभगाक इतिहाससँ जुड़ल अछि आओर एकरा बाहर जेनाइ दरभंगाक लेल नीक नहि रहत ।
तऽ अहाँ सभकेँ की कहब अछि कि तिजोरीसँ निकलल पांडुलिपिकेँ दोसर ठाम जयबाक चाही ?
की दरभंगामे एहन दुर्लभ पांडुलिपि सुरक्षित रहत ?
अहाँक की विचार अछि ?
की होयबाक चाही ?
 कोसीमे आयल बाढ़िक बाद मिथिलामे आइ-काल्हि खसरा पायर पसारने अछि ।
 दरभंगा , मधुबनी , समस्तीपुर , मुजफ्फरपुर , सीतामढ़ी आओर कय टा दोसर इलाका खसरासँ प्रभावित अछि ।
 खसराक प्रकोपकेँ देखैत एहि इलाकामे एक तरहेँ हाई अलर्ट घोषित कऽ देल गेल अछि ।
 इलाकामे रोगक प्रकोप देखैत सरकारी मशीनरी सेहो हरकतमे आयल अछि ।
 सरकारक तरफसँ एकर सर्वे कराबयकेँ आदेश दऽ देल गेल अछि ।
 एहिक लेल सरकारी कैंप लगाओल जायत आओर ओहि ठाम मरीजक मुफ्तमे इलाज कयल जायत ।
 सरकारक तरफसँ सभ जिलाक अफसर आओर सिविल सर्जन सभकेँ एहि संबंधमे निर्देश दऽ देल गेल अछि ।
 एहिसँ बचावक लेल उपाय करय लेल कहल गेल अछि ।
 खसरा छुआछुत बाला बीमारी अछि ।
 ई कुपोषण आओर गंदगीसँ सेहो जोर पकड़ैत अछि ।
 एहिमे सर्दी , बुखार आओर देहपर लाल-लाल दाना , चकता टाइपकेँ निकलि जाइत अछि ।
 एहि बीमारीसँ पीड़ित बच्चा सभकेँ नीकसँ देखभाल करयकेँ जरूरत अछि ।
 छींकसँ सेहो ई बीमारी फैलत अछि ।
 देहपर दाना होय , सर्दी , बुखार टाइपके लगय तऽ तुरंत डॉक्टरसँ देखाउ ।
कोनो ढिलाई बरतयकेँ जरूरत नहि ।
 नीकसँ इलाज भेल तऽ जल्दीये नीक भऽ जाइत अछि एकर मरीज ।
 एहिमे खाय-पीबयपर सेहो ध्यान देबयकेँ जरूरत रहैत अछि ।
 मरीजकेँ पौष्टिक खाना देबाक चाही ।
बिहार विद्यालय परीक्षा समितिक मैट्रिक परीक्षा बुध दिन फरवरीसँ शुरू भऽ गेल अछि ।
 बोर्ड परीक्षा मार्च धरि चलत ।
 एहि बेर नओ लाख हजार विद्यार्थी परीक्षा दऽ रहल छथिन्ह ।
 परीक्षाक लेल सेंटर बनाओल गेल अछि ।
परीक्षाकेँ देखैत सुरक्षाक कड़ा इंतजाम कयल गेल अछि ।
 सेंटरक आसपास धारा लगा देल गेल अछि ।
 खबर तऽ इहो अछि जे एहि बेर सभ परीक्षा केंद्रपर वीडियो रिकॉर्डिंग सेहो भऽ रहल अछि ।
एहि बेर परीक्षामे एक टा नवका व्यवस्था कयल गेल अछि जे परीक्षा बजेकेँ बजाय पौने दस बजेसँ शुरू भऽ रहल अछि ।
 ई मिनट एक्ट्रा अछि ।
 ई समय छात्रकेँ प्रश्न पत्र पढ़य-समझय लेल मिलि रहल अछि ।
परीक्षासँ दू दिन पहिनेसँ शहर सभमे आओर जतय परीक्षा केन्द्र बनल अछि ओहि ठाम छात्र-गार्जियन सभ डेरा लेल ।
दौ़ड़-धूप कऽ रहल छलखिन्ह ।
 एहि बेर परीक्षार्थी सभकेँ डेरा खोजयमे बड़ परेशानी भेलन्हि ।
 दोस्त सभसँ जे किछु मेल आयल अछि ओहिमे जॉबकेँ बारेमे सेहो जिक्र अछि ।
 उम्मीद अछि जे एहिमेसँ किछु अहाँक काज आबि सकैत अछि ।
 कोनो दिक्कत होय तऽ ओहि कंपनीक साइटपर जाऽ कऽ पता कऽ सकय छी ।
 बिहारमे लालू प्रसाद यादव जीक आरजेडी अपन पचीस टा उम्मीदवारक नाम जारी कऽ देलक अछि ।
 लालू जी एहि बेर सेहो दु ठामसँ चुनाव लड़ि रहल छथिन्ह ।
 लालू जी सारण आओर पाटलिपुत्रा दुनु ठामसँ ठाढ भऽ रहल छथिन्ह ।
 अपन सभकेँ मिथिलाकेँ देखल जाउ तऽ वाल्मिकी नगरसँ रघुनाथ झा , पूर्वी चम्पारणसँ अखिलेश प्रसाद सिंह , शिवहरसँ सीताराम सिंह , सीतामढ़ीसँ सीताराम यादव , भागलपुरसँ शकुनी चौधरी , वैशालीसँ रघुवंश प्रसाद सिंह , दरभंगासँ मो. अली अशरफ फातमी , झंझारपुरसँ देवेंद्र यादव , किशनगंजसँ तस्लीमुद्दीन आओर खगड़ियासँ आर. के. राणा जीकेँ उम्मीदवार बनाओल गेल अछि ।
 अहाँक संग बिताओल दिन कतेक छोट होइत छल तखन ई दुनियाँ कतेक नीक लागैत छल ।
ओ आमक , लतामक गाछी आ गहुमक , मटरक लहराइत खेत जतय बितय छल अपन प्यारक स्वर्णिम क्षण ।
अहाँक रुसि कय कुसियारक खेतमे नुका गेनाइ आ हमर बेचैनीसँ अहाँकेँ खोजनाइ ।
मिललापर जोरसँ हँसि कऽ भगनाइ , दम फुललापर दुनु गोटाकेँ कन्हापर हाथ धऽ हाफनाइ , अहाँकेँ भरि पाँज चिपैट कऽ नचनाइ आ एहि ठाम बसमे लोकक चिपटनाइ कतेक फर्क अछि ।
हम एतय आबि तऽ गेलहुँ मुदा हमर मन , हमर हँसी , हमर सभ किछुओतय रहि गेल अहीँकेँ लग ।
एतय दिन कतेक पैघ लगैत अछि काटलो नहि कटैत ।
ओतय खेतक एकांतोमे अहाँक संग छल ।
एतय लाखक भीड़मे एकसरे अहाँ एकरा कोना सहैत होयब ।
  अहाँ आओर अहाँक परिवारकेँ सभ लोककेँ होलीक हार्दिक शुभकामना ।
 ई होली अहाँक जीवनकेँ सभ रंगसँ भरि रंगीन बना देय ।
इहे कामनाक संग एक बेर फेरसँ हितेंद्र कुमार गुप्ता  छठि खत्म होयतहिँ अपन मिथिलांचलमे भाय-बहिनक प्रेमक , स्नेहक पावनि सामा-चकेबा शुरू भऽ जाय छै ।
 जखन छोट छलहुँ तऽ गाम-घरमे दीदी , बुआ सभकेँ सामा-चकेबा खेलैत देखय छलहुँ आओर हमहुँ सभ ओहिमे किछु ने किछु करैत रहय छलहुँ ।
बच्चामे ई सभ करयमे बड़ मन लगय छै ।
नहि किछु तऽ चुगलाकेँ जराबयकेँ काज तऽ होयते छल आओर आखिरी दिन खाई लेल सेहो प्रसाद सभ मिलय छल ।
 मिथिलांचलमे ई पावनि बड़ उत्साहसँ मनायल जाइत अछि ।
छठिसँ पहिनहिँसँ हाट-बजारमे सामा-चकेबाक मूर्ति सभ बिकऽ लागय अछि ।
 बजार रंग-बिरंगा सामा-चकेबाक मूर्ति सभसँ पाटल रहय छै ।
 ओना कय टा मूर्ति घरपर सेहो बना लेल जाइत अछि ।
 सामा-चकेबा आमतौरपर कार्तिक शुक्ल पक्षकेँ सप्तमीसँ शुरू होयत अछि ।
छठिकेँ आसपास अहाँ सभ घरमे लड़की सभकेँ सामा-चकेबा बनाबैत , खेलैत देखि सकय छी ।
छठिक बाद सभ राति सामा-चकेबा खेलैत समय गीत गाओल जाइत अछि ।
 जट्ट-जट्टिन सेहो गाओल जाइत अछि ।
 भाय-बहिनक भावनात्माक रिश्ताकेँ मजबूती देबय बाला ई पावनि पूर्णिमा धरि चलैत अछि ।
सामा-चकेबामे सामा-चकेबा , बाटो बहिनो , चुगला , बृंदावन , ढोलिया , बजनिया , बन-तितिर सभक मूर्ति बनाओल वा  बजारसँ कीन कऽ आनल जाइत अछि ।
साँझकेँ बाद घरक लड़की , महिला , छोटगर नुनु सभ एक ठाम जमा भऽ सामा -चकेबा खेलय छथि ।
 जतेक मूर्ति होय छै ओकरा सूपमे सजा लेल जाइत अछि ।
 गीत गाओल जाइत अछि ।
समदौन , लच्छही , सोहर मुदा सभमे भाय-बहिनक प्रेमक जिक्र जरूर रहय छै ।
खरनासँ पूर्णिमा घरि ई सभ होय छै आओर पूर्णिमाक दिन पहिने सामाकेँ पूजा होइत अछि ।
 चूड़ा , दही , मिठाई , बताशा , मुरहीसँ भोग लगायल जाइत अछि ।
 बाटो बहिनोकेँ रस्ताकेँ दुनु तरफ राखल जाइत अछि ।
 चुगला , बृंदावनकेँ जलाओल  जाइत अछि ।
ढोलिया , बजनिया , बन-तितिर आओर दोसर खिलौनासँ खेल ओकर विदाई कयल जाइत अछि ।
चाउर- दालि-सब्जी आओर दोसर समानक पेटारी , डाला सजायल जाइत अछि ।
जेना बेटीकेँ विदाईक समय समान देल जाइत अछि , ओहिना समान देल जाइत अछि ।
सामाकेँ खोंइच सेहो देल जाइत अछि ।
सामा चकेबाकेँ ठेहुनपर लऽ कऽ फोड़ल जाइत अछि ।
बादमे ओकरा खेत , माटिमे आ पोखरिमे विसर्जित कऽ देल जाइत अछि ।
 कहल जाइ छै जे एहि अवसरपर बहिन अपन भाय लेल जे मन्नत माँगय छथिन्ह ओ जरूर पूरा होइत अछि ।
 एहि बेरकेँ लोकसभा चुनावसँ पहिने उड़ल बाला बड़का-बड़का दिग्गज जमीन पर आबि गेलाह ।
 लोक हुनका सीखय लेल मजबूर कऽ देलखिन्ह जे मंत्री बनु , केंद्रक राजनीति करु ।
 बड़का-बड़का हाँकु मुदा टोला-मुहल्लामे रहय बाला , गाम-घरक लोककेँ बिसरबय तऽ लोक अहुँकेँ बिसरा देत ।
 अहाँकेँ ई सोचय पड़त की अहाँ पूरा क्षेत्रक प्रतिनिधि छी ,  कोनो खास जाति , धर्म आ समुदायकेँ नहि ।
 अहाँकेँ सभक ख्याल राखय पड़त ।
 लोकतंत्रमे एको टा लोककेँ नाराज करनाइ भारी पड़ि सकैत अछि ।
 लोकतंत्रमे सिर्फ आश्वासनसँ काज नहि चलैत अछि ।
 किछु ठोस कऽ कऽ देखाबय पड़ैत अछि ।
 लोककेँ लगबाक चाही जे किछु भऽ रहल अछि ।
 एहन नहि जे पाँच साल अन्हार आओर चुनावक समय इजोत ।
 काज किछु-ने-किछु पाँचो साल चलैत रहबाक चाही ।
 विकासक काजमे गाम-घरक लोकक भागीदारी होयबाक चाही ।
 जाहिसँ सभ लोककेँ ओहिपर नजरि होय ।
 ई नहि जे सिर्फ मंत्री जीकेँ दरबारमे हाजिरी लगाबय बालाकेँ भागीदारी होय ।
 लोकतंत्रमे सभ लोककेँ जोड़ल जाय ।
 सभकेँ संग लऽ कऽ चलल जाय ।
ओ तऽ लालू प्रसाद यादव जी दु ठामसँ ठाढ छलाह ताही लेल इज्जत बाचि गेलन्हि ।
 नहि तऽ रामविलास पासवान जकाँ इहो एहि बेर दिल्ली नहि जा पओताह ।
 मो. अली अशरफ फातमी , डॉ. शकील अहमद , कांति सिंह , रघुनाथ झा , मो. तस्लीमुद्दीन , जयप्रकाश नारायण यादव आओर अखिलेश प्रसाद सिंह सभ चित्त भऽ गेलाह ।
 आब हिनका सभकेँ आत्म-मंथन करबाक जरूरत छनि जे पिछड़ल बिहारकेँ की चाही ?
लोककेँ हुनकासँ की-की उम्मीद छलन्हि ?
लोककेँ उम्मीदपर ओ कतेक खरा साबित भेलाह ?
सांसद , मंत्री बनलाक बाद अपन इलाकाक लोकसँ कतेक सम्पर्कमे रहलाह ?
सभसँ सम्पर्कमे रहलाह आ सिर्फ किछु खास वर्गक लोककेँ ?
सभपर विचार करय पड़तन्हि ।
 बिहारक लोककेँ जेना आपदाक संग चोली-दामनक संबंध बनि गेल अछि ।
 सब साल कोनो-ने-कोनो आपदा लोककेँ परेशान जरूर करैत अछि ।
 कोनो एहन साल नहि गेल जाहिमे बाढ़ि , सूखा , भूकंपसँ पाला नहि पड़ल होय ।
 एहि बेर सेहो प्रचंड सूखा पड़ल , रोपनी नहि भेल ।
 धान , मकईकेँ फसल बर्बाद भऽ गेल ।
 लगैत अछि जेना बिहारक नियति इहे भऽ गेल अछि ।
मुदा दुर्भाग्य एहन जे एम्हर सरकार राज्यक सभ जिलाकेँ सूखाग्रस्त घोषित करलक ।
केंद्रीय टीमक दौरा भेल आ बाढ़ि अयनाइ शुरू ।
 रौदी , सूखासँ फसल नष्ट भेल ।
 आब बाढ़िक पानि परेशान कयने अछि ।
 एहन हालमे कतोक जिलाक सामने ई संकट ठाढ भऽ गेल अछि जे ओहि ठाम सूखाकेँ मददि देल जाय आ बाढ़िकेँ ।
 केंद्रीय मददिमे सेहो देर लागि सकैत अछि ।
बिहारमे जतेक पानि होयबाक चाही छल ओकर चौथाइओ नहि भेल ।
 मुदा नेपाल दिससँ पानि अयलाक कारण सभ नदीमे पानि उफान मारि रहल अछि ।
 नदी सभ खतराकेँ निशानसँ ऊपर बहि रहल अछि ।
 कतोक गाममे पानि घुसि गेल अछि ।
 कतोक ठाम बान्हपर दबाव बढ़ि गेल अछि ।
 कतोक ठाम टूटि सेहो चुकल अछि ।
 कतोक इलाकामे बाढ़िक खतराकेँ देखैत लोककेँ अलर्ट सेहो कऽ देल गेल अछि ।
 बाढ़िक खतरा देखि कतोक ठामक लोक सभ तऽ सुरक्षित जगहक लेल पलायन सेहो कऽ चुकल छथिन्ह ।
 ओना कतोक ठाम बाढ़िमे फँसल लोककेँ निकालयकेँ काज सेहो प्रशासनक तरफसँ करल जा रहल अछि ।
मुख्यमंत्री नीतीश कुमार जी सूखाक बाद आब बाढ़िक हालँके गंभीर बता रहल छथिन्ह ।
 मुख्यमंत्री जी अधिकारी सभकेँ निर्देश देलखिन्ह जे राहत आओर बचावक काजमे कोनो कोताही नहि बरतल जाय ।
 मुदा कतोक ठाम लोक सभ मददि नहि मिलयकेँ आरोप लगा रहल छथिन्ह ।
 जे होय चुनावी सालमे सरकारकेँ मददि , राहतमे कोनो ढील नहि बरतबाक चाही ।
दरभंगा , मधुबनी , मुजफ्फरपुर , चम्पारण , गोपालगंज , सीतामढ़ी , शिवहर , सुपौल आओर सहरसा जिलाके कय टा गाम पानिसँ घिर गेल अछि ।
 बान्हकेँ लग रहय बाला लोक सभ पानिकेँ हाल देखि डरल छथिन्ह ।
 अहाँ सभ सेहो अपन-अपन इलाकाकेँ बाढ़ि , सूखाकेँ बारेमे हेलो मिथिलापर लिखु ।
 फोटो पठाउ ।
ईमेल अछि -  अहाँ सभकेँ ई जानि खुशी होयत जे अहाँक सभसँ लोकप्रिय मैथिली ब्लॉग हेलो मिथिला रैंकिंगमे कय टा टॉप हिंदी आ अँग्रेजीकेँ ब्लॉगसँ आगाँ अछि ।
 ई सभ अहाँ सभक प्यार , प्रेम , आशीर्वाद , अपनापनक कारण अछि ।
 मुदा अहाँक हेलो मिथिला आगाँ सेहो नीकसँ आगाँ बढ़ैत रहय… तकरा लेल अहाँ सभ अपन अनमोल राय , सुझाव , विचार सेहो राखल करिऔ ।
 अहाँ सभ सेहो एहि मंच , दलानपर लिखल करु ।
 एकर लोकप्रियताक फायदा उठाउ ।
 अपन मिथिलाक गाम-घरकेँ , सुख-दुखकेँ गप एक-दोसराक संग बांटयकेँ कोशिश करु ।
 अपन इलाकाक विकासक गपसँ दोसर लोककेँ सेहो अवगत करबिऔ ।
 गाम-घरकेँ कोनो नेना-धिया-पुता नीक काज करैत अछि ।
 कोनो प्रतियोगितामे नीक स्थान पाबैत अछि ।
 गाम-घरकेँ नाम ऊँच करैत अछि ।
 ओकरा सभ लोककेँ संग साझा करु ।
 एक-दोसराकेँ बताबिऔ , एक-दोसरासँ बतिआउ ।
 गाम-घरमे किछु भऽ रहल अछि हमरा बताउ ।
हम ओकरा जरूर एहि मंचपर राखब ।
 कोनो समस्या होय , परेशानी होय ।
 एहि ठाम राखु , भऽ सकैत अछि ओ हमरासँ दूर नहि होयत मुदा हेलो मिथिलाकेँ पढ़य बाला जे हजारो मैथिल भाय-बहिनलोकनि छथिन्ह ।
 ओ जरूर दूर करताह ।
 सभ मिलि-जुलिकेँ कोशिश करताह ।
 एतबा नहि कोनो कविता , कहानी , लोककथा अछि , फकरा अछि , दु लाइन लिखि कऽ पठा दिअ ।
 हमर ई-मेल अछि ।
 बस याद राखब जे के आखिरमे डबल अछि ।
 तऽ देर कोन बातकेँ , अखने लिखनाइ शुरू करु आओर पठा दिअ अपन कोनो रचना ।
 हेलो मिथिला खुलयमे कोनो दिक्कत हुए तऽ मोजिला फायरफॉक्समे खोलयकेँ कोशिश करु आ फेर या हेलो मिथिला सर्च करु ।
 ब्लॉगकेँ लिंक मिलि जायत फेर ब्लॉगपर चलि जाउ ।
  ममता जी अपन राज्य पश्चिम बंगालपर तऽ जमि कऽ मेहरबानी कऽ रहलीह मुदा बिहारक अनदेखी करयमे कोनो कोर-कसर नहि छोड़लीह ।
विधानसभा चुनावकेँ देखैत बंगालमे जतय रेलक प्रोजेक्टक बरसात कऽ देल गेल ओतय बिहारसँ एकदमसँ मुँह फेर लेल गेल ।
 रेल बजटसँ पहिने पटनामे बिहारक सांसद सभक संग बैसार सेहो कएल गेल छल मुदा ओकरो कोनो असर नहि पड़ल ।
ममता बनर्जी , रेल मंत्री बिहारक लेल जे नवका ट्रेन देल गेल अछि ओहिमे हावड़ा-दरभंगा एक्सप्रेस , सहरसा-पटना इंटरसिटी एक्सप्रेस , शालीमार ( बंगाल ) पटनाक बीच एसी दुरंतो , सासाराम -दिल्ली एक्सप्रेस शामिल अछि ।
दरभंगासँ हैदराबादक लेल एक टा साप्ताहिक ट्रेन सेहो मिलल अछि ।
 हैदराबाद-दरभंगा एक्सप्रेस साप्ताहिक मूरी , झारसुगुड़ा , नागपुर भऽ कऽ चलत ।
पर्यटनकेँ बढ़ावा देबय लेल जन्मभूमि गौरव नामसँ ट्रेन चलाओल जायत ।
 एहिमे एक टा ट्रेन बिहारक खातामे आयल अछि ।
ई ट्रेन हावड़ासँ बोलपुर , राजगीर , पटना , वाराणसी होइत गया आयत फेर एहि ठामसँ आपस हावड़ा चलि जायत ।
एकरे संग एक भागलपुरसँ अजमेरक लेल एक टा ट्रेन मिलल अछि ।
 अजमेर-किशनगंज एक्सप्रेसकेँ न्यू जल्पाईगुड़ी धरि बढ़ा देल गेल अछि ।
एकर अलावा किछु ट्रेन बिहार भऽ कऽ गुजरत ।
आसनसोल-गोरखपुर एक्सप्रेस शुरू होयत जे छपरा-सीवान भऽ कऽ चलत ।
छपरा होइत एक टा आओर ट्रेन गुजरत ओ अछि आसनसोल-गोंडा एक्सप्रेस साप्ताहिक ।
एकरे संग निजामुद्दीन-बापूधाम मोतिहारी एक्सप्रेस मुजफ्फरपुर धरि , जम्मूतवी-सोनपुर एक्सप्रेस सेहो मुजफ्फरपुर धरि , हाजीपुर-फूलवरिया पैसेंजर बथुआ बाजार धरि आओर हाजीपुर-थावे पैसेंजर कप्तानगंज धरि बढ़ाओल गेल अछि ।
आरजेडी सांसद आओर पूर्व रेल मंत्री लालू यादव ममता जीकेँ बिहारक अनदेखी करयपर टोकबो करलखिन्ह मुदा ओहि टाइम रेलमंत्रीकेँ बजट पेश करयकेँ कारण हुनका शांत होय पड़लन्हि ।
बजटसँ पहिने मुख्यमंत्री नीतीश कुमार जी सेहो ममता बनर्जीकेँ चिट्ठी लिख किछु ट्रेनक माँग करने छलखिन्ह ।
 मुदा लगैत अछि ममता जी ओहि पत्रकेँ फाड़ि डस्टबिनमे फेंकि देलीह ।
हम अहाँ सभकेँ पहिनहुँ कहने छलहुँ जे अपन-अपन एमपी , एमएलएपर दबाव बनाउ ।
 लगैत अछि अहाँ सभ सेहो अपना-अपना इलाका लेल , नवका ट्रेन , प्रोजेक्ट लेल एमपी-एमएलएसँ सम्पर्क नहि करलहुँ ।
सांसद-विधायक जी सेहो सुतल रहलाह ।
 लोकतंत्रमे सुतल रहलापर एहने अनदेखी होइत अछि ।
 आब जे नियति अछि ओकरा के बदलत ?
ठेलम-ठेल रेलमे चढयमे मजा आबैत अछि तऽ दोसर की करत ?
  बिहारमे नीतीश कुमारक अयलाक बाद माहौल तऽ किछु सुधरल अछि ।
 मुदा अखनो ई हाल नहि कहल जा सकैत अछि जे लोक अपनाकेँ पूरा सुरक्षित मानय छथिन्ह ।
 अखनो काफी सुधारक जरूरत अछि ।
 ई जरूर अछि जे कानून-व्यवस्थामे किछु सुधार आयल अछि ।
लोकमे एहि विश्वासकेँ जगाबय लेल दरभंगा प्रशासनक तरफसँ एक टा कदम उठाओल गेल अछि ।
 दरभंगामे एहि बीच रातिमे लूटपाट , छीनछानक कय टा घटना भऽ गेल ।
 एहन घटना दरभंगा स्टेशनपर ट्रेनसँ उतरि कऽ घर जाय बाला लोकक संग बेसी भेल अछि ।
 अखन दरभंगा स्टेशनपर कय टा ट्रेन रातिमे आबैत अछि ।
 कय टा ट्रेन लेट सेहो रहैत अछि जाहिक कारण लोककेँ नहि चाहितो स्टेशनसँ रातिमे घर जाय पड़य छनि ।
 स्टेशनसँ लोक रिक्शा , ऑटोसँ बस स्टैंड आ अपन घर जाय छथिन्ह ।
मुदा बीचमे लूटपाटक घटनामे तेजी अयलासँ लोकक बीच डर समा गेल छनि ।
 स्टेशनपर रहय , ठहरयकेँ नीक व्यवस्था नहि अछि ।
 सभ प्लेटफार्मपर रोशनीक इंतजाम सेहो नीक नहि अछि ।
 कखनो इजोत कखनो अन्हार ।
 जनरेटर सेहो जेना हुकहुकाइत होय ।
दरभंगा स्टेशनपर सुविधाक बड़ कमी अछि ।
 टिकट कटाबयसँ आबय-जाय धरि ।
 कतोक बेर तऽ एहन होइत अछि जे दरभंगा-लहेरियासरायक स्थानीय लोक सेहो कहुना स्टेशनपर राति काटि लय छथिन्ह आओर साफ भेलापर भोरमे घर जाय छथिन्ह ।
ई प्रशासनक लेल सुरक्षा व्यवस्थाक नामपर एक टा बड़का चुनौती अछि ।
 एहि सभकेँ देखैत दरभंगामे लोककेँ रातिमे सकुशल घर पहुँचाबय लेल बस सेवा शुरू कयल गेल अछि ।
 ई बस स्टेशनसँ रातिकेँ बजेसँ लऽ कऽ भोरक चारि बजे धरि चलत ।
एहि बसक सभसँ पैघ बात ई अछि जे एहिमे पुलिस सेहो रहत  आओर अखन तऽ एहन इंतजाम कयल गेल अछि जे लोककेँ एहिमे भाड़ा नहि देबय पड़तन्हि ।
 मुदा मुफ्तक चीज बेसी दिन नहि चलैत अछि ।
 ई पुलिस-प्रशासनकेँ सोचय पड़तन्हि ।
लोककेँ किछु पाइ लगय , किछु भाड़ा लगय ओहिसँ इनकार नहि छनि ।
 बस सकुशल घर पहुँचबाक चाही आओर ई सर्विस जारी रहबाक चाही ।
 फेर बसमे पेट्रोल , डीजल लगैत अछि ।
 दू-चारि दिन बाद अहाँ कहबै जे गाड़ीमे तेल नहि अछि एहि लेल नहि चलत ।
ई सर्विस जारी रहय ।
 लोककेँ एकर सुविधा मिलैत रहय एकरा लेल किराया-भाड़ा लेनाइ सेहो जरूरी अछि ।
 रातिमे लोक जतय एक्स्ट्रा पाइ दऽ ऑटो-रिक्शासँ जाय छथिन्ह ओहनमे एहिमे दू-चारि टका बेसिओ लेल जयतन्हि तऽ लोककेँ नहि अखरतन्हि ।
बस दरभंगा स्टेशनसँ खुलि विद्यापति चौक होइत कादिराबाद बस स्टैंड पहुँचत ।
 ओतयसँ हसन चौक , नाका , नाका , लोहिआ चौक होइत लहेरियासराय टावर चौक , बेंता चौक होइत फेरसँ दरभंगा स्टेशन पहुँचि जायत ।
 एहिना चक्कर लगैत रहत ।
दरभंगाक लोकक लेल ई नीक खबर अछि ।
 आब आरामसँ रातिओमे स्टेशनपर उतरि घर पहुँचि सकय छी ।
 दोसर ठामक लोक सेहो बस स्टैंड पहुँचि बससँ घर जा सकय छथिन्ह ।
 मुदा सभसँ पैघ सवाल अछि जे कतेक दिन चलत ई सेवा ?
 दरभंगासँ कोलकाताक लेल शुरू भेल नवका ट्रेन मैथिली एक्सप्रेसकेँ जयनगर धरि करयकेँ विचार भऽ रहल अछि ।
 एहि ट्रेनकेँ दरभंगासँ बढ़ा कऽ जयनगरसँ चलाबयकेँ लेल लोक सभ माँग करने छथिन्ह ।
एहिपर विचार भऽ रहल अछि ।
दरभंगासँ कोलकाताक बीच शुरू भेल ई ट्रेन सप्ताहमे दू दिन चलैत अछि ।
 दरभंगासँ ई बुध आओर शुक्र दिन खुलैत अछि ।
जखन कि कोलकातासँ रवि आओर वृहस्पति दिन खुलैत अछि ।
 दरभंगासँ कोलकाता पहुँचयमे एहि ट्रेनकेँ करीब घंटा लगैत अछि ।
मैथिली एक्सप्रेस दरभंगासँ : बजे खुलि समस्तीपुर , बरौनी , झाझा , आसनसोल , दुर्गापुर , बर्द्धमान होइत रातिकेँ : बजे कोलकाता पहुँचैत अछि ।
 कोलकातासँ ई : बजे खुलि रातिकेँ : बजे दरभंगा पहुँचैत अछि ।
कोलकाता जाय लेल ई नीक ट्रेन अछि मुदा एकर टाइमिंग किछु गलत अछि ।
आबय-जायकेँ टाइम किछु आगाँ-पाँछा कऽ देल जाय तऽ लोककेँ सुविधा होइत ।
 अखन ई कोलकाता रातिकेँ सवा तीन बजे पहुँचैत अछि ।
 आब ओतेक रातिमे लोक मंजिल धरि जायकेँ बदला भोर होयकेँ इंतजार करय छथिन्ह ।
 एहने हाल दरभंगा पहुँचयकेँ सेहो अछि ।
 ट्रेन दरभंगा रातिकेँ दस बजे पहुँचैत अछि ।
 आब जिनकर घर दूर छनि ओ राति भरि प्लेटफॉर्मपर काटय छथिन्ह आ तऽ एहि ट्रेनक खुलयकेँ टाइम किछु घंटा पहिने कऽ देल जाउ आ फेर आगाँ ।
 एहिसँ लोककेँ दरभंगा या फेर कोलकाता पहुँचलापर राति प्लेटफॉर्मपर नहि काटय पड़य ।
दरभंगासँ आब कय टा ट्रेन भऽ गेल कोलकाता , हावड़ाकेँ लेल ।
 गंगासागर एक्सप्रेस , मिथिलांचल एक्सप्रेस , जयनगर-हावड़ा पैसेंजर ।
 दिल्ली लेल सेहो अछि मुदा आओर शुरू करयकेँ जरूरत अछि कियाक तऽ समय पड़लापर लोककेँ टिकटक लेल काफी दौड़-भाग करय पड़य छनि ।
गर्मी छु्टटी , होली , दिवाली , छठिमे तऽ कतोक बेर टिकटो नहि मिलैत रहैत अछि ।
 टिकट कटाबय जाउ तऽ कहत नो रूम ।
 एहिकेँ लेल इलाकाक विधायक , एमपी सभकेँ रेल मंत्रीसँ आओर ट्रेन चलाबयकेँ माँग करबाक चाही ।
 मिथिला राज्यमे भयंकर सुखाड़ पड़ल ।
 राजा ढ़ोलहो पिटबा देलन्हि , जे जे कियो एकर तोड़ बताओत ओकरा पुरस्कार भेटत ।
 एक टा विशालकाय बाबा दस टा ठोप कयने राजाक दरबारमे आ कहैत अयलाह जे ओ सय वर्ष हिमालयमे तपस्या कयने छथि आ यज्ञसँ वर्षा करा सकैत छथि ।
 साँझमे हुनका स्थान आ सामग्री भेटि गेलन्हि ।
 गोनू झा कतहु पहुनाइ करबाक लेल गेल रहथि ।
 जखन साँझमे घुरलाह तखन कनिआक मुँहसँ सभ टा गप सुनि आश्चर्यचकित भऽ हुनका दर्शनार्थ विदा भेलाह ।
एम्हर भोर भेलासँ पहनहिँ सौंसे सोर भऽ गेल जे एक टा बीस ठोप बाबा सेहो पधारि चुकल छथि ।
आब दस ठोप बाबाक भेंट हुनकासँ भेलन्हि तऽ ओ कहलन्हि - "अहाँ बीस ठोप बाबा छी त हम श्री श्री बीस ठोप बाबा छी ।
 कहु अहाँ कोन विधिये वर्षा करायब ।
""हम एक टा बाँस रखने छी जकरासँ मेघकेँ खोंचारब आ वर्षा होयत ""ओतेक टा बाँस रखैत छी कतय ""अहाँ एहन ढोंगी साधुक मुँहमे "आब ओ दस ठोप बाबा शौचक बहन्ना कऽ विदा भेला ।
"औ अपन खराम आ कमंडल तऽ लऽ जाऊ "मुदा ओ तऽ भागल आ लोक सभ पछोड़ कऽ ओकर दाढ़ी पकड़ि घीचय चाहलक ।
 मुदा ओ दाढ़ी छल नकली आ ताहि लेल ई नोचा गेल  आ ओ ढ़ोंगी मौका पाबि भागि गेल ।
 तखन गोनू झा सेहो अपन मोछ , दाढ़ी हटा कऽ अपन रूपमे आबि गेलाह ।
 राजा हुनकर चतुरताक सम्मान कयलन्हि ।
 : कुरुक्षेत्रम् अन्तर्मनक – 	गजेन्द्र ठाकुर देशक लेल एहिसँ बेसी शर्मक बात की होयत जे पूर्व राष्ट्रपति राष्ट्रपति डॉ एपीजे अब्दुल कलामक संग जे बदसलूकी कयल गेल छल , ओकरा नागरिक उड्डयन मंत्रालय तीन मास धरि दबओने रहल ।
 एकर जानकारी मंत्रालयकेँ घटनाक एक दिन बादहिँ दऽ देल गेल छल , मुदा कोनो कार्रवाई नहि भेल ।
 प्रफुल्ल पटेल जीक मंत्रालय तखन जागल जखन दिल्लीक अखबारमे एहि बारेमे खबर आयल ।
खबर अयलाक बाद देश भरिमे एकर निंदा कयल गेल ।
 लोक सभ खिसिया गेलाह जे आखिर भारतक संग ई सभ कहिआ धरि होइत रहत ।
 भारतकेँ गोर देश बाला सभ कहिआ धरि बेइज्जत करैत रहत ।
 विदेशक बात तऽ छोड़ु जखन देशमे ई सभ होइत रहत तऽ एहिपर की कहल जाय ।
 बात अछि अप्रैलक रातिक , पूर्व राष्ट्रपति डॉ.  कलाम कांटीनेंटल एयरलाइंसक विमानसँ न्यूयॉर्क जाय छलाह ।
 दिल्लीक इंदिरा गांधी अंतर्राष्ट्रीय हवाई अड्डापर जखन कांटीनेंटल एयरलाइंसक अधिकारी पूर्व राष्ट्रपतिकेँ लाइनमे लगा सुरक्षा जांचक लेल जूता उतारय लेल कहलखिन्ह तऽ हुनका संग मौजूद अधिकारी एकर विरोध कयलखिन्ह ।
 बतयलखिन्ह जे हिनका सुरक्षा जांचसँ छूट मिलल छनि ।
 मुदा विदेशी एयरलाइंस अधिकारी एकरा अनसुना करैत डॉ. कलामक संग खराब बर्ताव कयलक ।
 पूर्व राष्ट्रपति एहिपर अपन बड़प्पन देखाबैत कोनो शिकायत नहि कयलखिन्ह ।
 ओना सुरक्षा अधिकारीकेँ तरफसँ एहि घटनाक रिपोर्ट ओहि दिन उड्डयन मंत्रालयकेँ भेज देल गेल ।
 मुदा मंत्रालय एकरा दाबने रहल ।
 हल्ला भेलाहपर पटेलजी जगलाह आओर लोककेँ गुस्साकेँ देखैत कार्रवाईक बात कहलखिन्ह ।
 लोककेँ नाराजगीकेँ देखैत एयरलांइसकेँ कारण बताओ नोटिस जारी कयल गेल ।
संसदमे एहि मुद्दापर काफी हंगामा भेल ।
 बीजेपी नेता अरुण जेटली एकरा पूरा देशक अपमान बतयलखिन्ह ।
 हुनकर कहनाइ छलन्हि जे दोसर देशकेँ नेता आबैत अछि तऽ हम हवाईअड्डेपर हुनकर गर्मजोशीसँ स्वागत करैत अछि ।
 मुदा दोसर देश अपमान ।
 समाजवादी पार्टीकेँ प्रो. रामगोपाल यादव जीक कहब छलन्हि जे कंपनीक खिलाफ तत्काल कठोर कार्रवाई करबाक चाही जाहिसँ आगाँ एहन घटना फेर नहि होय  आओर सुरक्षा जांचक लेल पूर्व राष्ट्रपतिपर दबाव बनाबय बाला अधिकारीकेँ तुरंत ओकर देश आपस भेज देबाक चाही ।
काँग्रेसकेँ जयंती नटराजनक कहब छलनि जे जखन धरि दोषीकेँ सजा नहि मिलि जाइत अछि , कांटीनेंटल एयरलाइनक उड़ान रद्द कऽ देबाक चाही ।
 भाजपाक सुषमा स्वराजक कहब छलनि जे अमेरिकासँ कोनो रिश्ता दोस्तीकेँ स्तरपर होयबाक चाही नहि कि दासताकेँ स्तरपर ।
 जेडीयूकेँ शरद यादव आरोप लगयलखिन्ह जे सरकार राष्ट्रीय स्वाभिमानकेँ कुचलि रहल अछि ।
 एतेक होएतहुँ ओहि ढीठ कांटीनेंटल एयरलाइंसकेँ नहि देखिऔ , ओकरा एहिपर कोनो पछतावा नहि , ओकर कहबाक छल जे ओ तऽ अमेरिकी प्रोसीजरकेँ पालन कऽ रहल छल आओर एहि प्रक्रियासँ सभ यात्रीकेँ गुजरय पड़ैत अछि ।
 ओना मामिलाकेँ तूल पकड़ैत देखि एयरलाइन आब माफी माँगी लेलक अछि ।
 मुदा की सिर्फ माँफी माँगलासँ मामिला शांत भऽ जाइत अछि ।
ई पहिल बेर नहि अछि ।
 एहिसँ पहिनहुँ जखन जार्ज फर्नाडिस रक्षा मंत्री छलखिन्ह , तखन अमेरिकामे जाँचक नामपर हुनकर कपड़ा उतारबा लेल गेल छल ।
एक टा केंद्रीय मंत्रीकेँ एहन बेइज्जती मुदा सरकार चुप रहल ।
 सभसँ बड़का गप ई जे एहि बातक खुलासा भारतकेँ कोनो अधिकारी नहि खुद अमेरिकाक पूर्व उप-विदेश मंत्री स्ट्रोब टालबोट अपन किताबमे कयलखिन्ह , तखन लोककेँ पता चलल ।
 पिछला साल सेहो मास्को हवाईअड्डापर केंद्रीय मंत्री प्रणब मुखर्जीकेँ जाँच कयल गेल छलन्हि ।
 मुदा ओहि टाइम अफसर सभ टोका-टोकी कयने छलखिन्ह ।
पूर्व लोकसभा स्पीकर सोमनाथ चटर्जी जीकेँ तऽ सुरक्षा जाँचमे छूट नहि मिललापर ऑस्ट्रेलिया आओर ब्रिटेनकेँ अपन यात्रा रद्द करय पड़लन्हि ।
 ई सभ भारतक लचर रवैयाक कारण अछि ।
 भारत अपन कनी सख्त रुख अपनाबय तऽ सभ ठिकान लगि जयताह ।
 मुदा एहिक लेल मजबूत इच्छाशक्ति बाला नेतृत्वकेँ जरूरत अछि ।
लिचर नेतृत्वकेँ नहि ।
 चाहे ओ विदेशमे भारतीयपर हमला होय आ वीआईपीकेँ सुरक्षा जाँचक , सरकार गंभीर रहत तऽ ककरो की मजाल जे चूं-चां करत ।
 बिहार विधानसभा चुनावक सीटक लेल तेसर चरणक वोटिंग अक्तूबरकेँ होयत ।
 गुरुवारकेँ होय बाला एहि वोटिंगक लेल उम्मीदवार मैदानमे अछि ।
 करीब एक करोड़ मतदाता हिनकर भाग्यक फैसला करथिन्ह ।
तेसर चरणमे पूर्वी चंपारण , पश्चिमी चंपारण , गोपालगंज , सीवान , सारण आओर वैशाली जिलामे वोट पड़य बाला अछि ।
पूर्वी चंपारणक सात , पश्चिमी चंपारणक नओ , गोपालगंज क छओ , सीवानक आठ , सारणक आओर वैशाली जिलाक आठ विधानसभा सीटपर मतदान होयत ।
 जाहि ठाम वोट पड़त ओकर नाम अछि -  वाल्मीकिनगर , रामनगर [ अजा ] , नरकटियागंज , बगहा , लौरिया , नौतन , चनपटिया , बेतिया , सिकटा , रक्सौल , सुगौली , हरसिद्धि [ अजा ] , गोविंदगंज , केसरिया , कल्याणपुर , मोतिहारी , बैकुंठपुर , बरौली , गोपालगंज , कुचायकोट , भोरे [ अजा ] , हथुआ , सिवान , जीरादेई , दरौली [ अजा ] , रघुनाथपुर , दरौंदा , बड़हरिया , गोरियाकोठी , महाराजगंज , एकमा , माझी , बनियापुर , तरैया , मढ़ौरा , छपरा , गरखा [ अजा ] , अमनौर , परसा , सोनपुर , हाजीपुर , लालगंज , वैशाली , महुआ , राजापाकड़ [ अजा ] , राघोपुर , महनार आओर पातेपुर [ अजा ] ।
एहि चरणक वोट आरजेडी प्रमुख लालू प्रसाद यादव जी , एलजेपी प्रमुख रामविलास पासवान जीकेँ लेल खास छनि ।
 कियाक तऽ लालू जीक संसदीय क्षेत्र सारण आओर गृह जिला गोपालगंजमे वोट पड़त ।
 संगहि-संग पासवान जीक क्षेत्र हाजीपुर , वैशालीमे सेहो चुनाव एहि चरणमे अछि ।
 जेडीयू-बीजेपीकेँ तैयारी देखैत ई एक तरहसँ लालू आओर पासवान जीक लेल परीक्षाक दौर अछि ।
विधानसभामे विपक्षक नेता आओर पूर्व मुख्यमंत्री राबड़ी देवी वैशालीकेँ राघोपुर आओर सारणकेँ सोनपुरसँ ठाढ़ छथिन्ह ।
 एहि चरणमे नीतीश जीक कय टा मंत्री सेहो मैदानमे छथिन्ह ।
जाहिमे जनार्दन सिंह सिग्रीवाल , गौतम सिंह , वृषिण पटेल आओर चंद्रमोहन राय शामिल छथिन्ह ।
एहि चरणमे काँग्रेस आओर बीएसपी अड़तालीसो सीटपर अपन उम्मीदवार ठाढ़ कयने अछि ।
 बीजेपी , जेडीयू , आरजेडी आओर एलजेपी सीटपर अपन उम्मीदवार उतारने अछि ।
 महुआ विधानसभा क्षेत्रसँ सभसँ बेसी आओर रक्सौलसँ सभसँ कम सात उम्मीदवार ठाढ़ अछि ।
 महिला उम्मीदवार सेहो ठाढ़ छथिन्ह ।
विधानसभाक सीटमेसँ सीटपर होय बाला मतदानक दौरान सुरक्षाक लेल भारी इंतजाम कयल गेल अछि ।
 करीब -करीब सभ केंद्रपर अर्धसैनिक बलकेँ तैनात कयल गेल अछि ।
अखन धरि भेल दू दौरक वोटिंग शांतिपूर्ण रहल अछि ।
 आइ-काल्हि सोशल नेटवर्किंगकेँ लऽ कऽ बड़ चर्चा भऽ रहल अछि ।
 ऑर्कुट , फेशबुक , मायस्पेश , सोशलमोटो , आईमैट , यारी , किरकल , स्टूडेंट , सिलिकन इंडिया आओर लिंकडइन जेहन दर्जनो साइट अछि ।
बीच-बीचमे दोस्त सभकेँ सेहो कोनो नहि कोनो सोशल नेटवर्किंग साइटकेँ न्योत आबैत रहैत अछि आओर हमहुँ सेहो हुनका सभकेँ दोस्त बनय लेल आमंत्रण भेजैत रहैत छी ।
मुदा भारत स्टूडेंट , ऑर्कुट आओर दोसर यारी , दोस्ती बाला साइट सभकेँ हालत देखि आ कहि ओहिपर लोक सभक प्रोफाइल देखि ओहिमे शामिल होयकेँ मन नहि करैत अछि ।
 कय टा साइटकेँ माहौल सेहो गंदा भऽ गेल अछि ।
 लोक सभ सेहो दुरुपयोग कऽ रहल छथिन्ह ।
 ओना बेसी तऽ नहि मुदा जे दु-चारि टा सोशल नेटवर्किंग साइटपर साइन इन कयलहुँ ओहिमेसँ लिंकडइन , सिलिकन इंडिया आओर फेसबुक नीक लागल ।
 काज करय बाला लोकक लेल , प्रोफेशनल लोकक बीच नेटवर्क बनाबय लेल , करियरमे आगाँ बढ़य लेल सिलिकन इंडिया आओर लिंकडइन नीक अछि ।
 मुदा सिलिकन इंडियामे बेसी आईटीसँ जुड़ल लोक सभ छथिन्ह ।
लिंकिडइनमे ई फायदा अछि जे एहिमे सभ क्षेत्रकेँ , सभ वर्गक सैकड़ो लोक छथिन्ह ।
अपन नेटवर्क बढ़ाबय लेल बेसी लोक मिलय छथिन्ह ।
 एहिमे स्कूल , कॉलेज , कंपनीसँ लऽ कऽ मीडिया , एचआर , आईटी , पढाई-लिखाई सभ ग्रुप मिलि जाइत अछि ।
 एहिमे अहाँ जँ अपन प्रोफाइल नीकसँ भरि देब तऽ एकदम बॉयोडाटा , रिज्यूमे जकाँ तैयार भऽ जायत ।
 अहाँकेँ प्रोफाइल देखय बाला लोककेँ , कंपनीकेँ , अहाँकेँ बारेमे पूरा पता चलि जयतन्हि ।
लगलापर ओ अहाँसँ सम्पर्क सेहो कऽ सकैत छथि ।
  लोक एक-दोसराकेँ जॉबक लेल सेहो बताबैत छथिन्ह ।
 आब हमरा अहाँ सभसँ जानयकेँ अछि जे अहाँ सभ जँ दु- चारि टा आओर सोशल नेटवर्क साइटक मेंबर छी आओर ओकरा नियमित रूपसँ उपयोगमे लाबय छी तऽ ई बताबयकेँ कष्ट करब जे कोन नीक अछि ?
अहाँ सभक मुताबिक ऑर्कुट , इंडिया आओर लिंकडइनमे कोन बेहतर अछि ।
 करियर , प्रोफेशनक हिसाबसँ कोन नेटवर्किंग साइटकेँ मेंबर बननाइ नीक रहत ?
आ इंडियाक हिसाबसँ कोन साइट सभसँ नीक अछि ?
 दरभंगा महाराजक तिजोरी खुलि गेल अछि ।
 ब्रिटिश जमानाक एहि तिजोरीकेँ खोलयमे चारि घंटाक समय लागल ।
 एकर एक टा चाभी हरा गेल छल ।
 ताहि लेल तिजोरीकेँ तोड़ि कऽ खोलय पड़ल ।
 तिजोरीमे पांडुलिपिक रुपमे खजाना निकलल ।
 ई पांडुलिपि दरभंगाक इतिहास बदलि सकैत अछि ।
 जानकार लोकक कहब छनि जे जेना-जेना एहिमेकेँ पांडुलिपिक अध्ययन कयल जायत नव-नव चीज निकलि कऽ आयत ।
एहि पांडुलिपिमे दरभंगा महाराजक वंशावली , वीं सदीमे अलाउद्दीन नामक कातिलकेँ लिखल अकबरनामा , दरभंगा राज आओर अँग्रेजक बीचक दस्तावेज , काँग्रेस नेता सभकेँ बीच भेल पत्राचारक कागजात सेहो शामिल अछि ।
 कहल जा रहल अछि जे खंडमे मिलल अकबरनामाकेँ मे लिखल गेल छल ।
 पांडुलिपिमे ईसँ महाराजक वंशावली अछि ।
 उपाधि , प्रशस्ति पत्रक मूल कॉपी सेहो अछि ।
  एहि हिसाबसँ अहाँ कहि सकय छी जे उल्काकेँ एक्टिंग खूनमे सोन्हययल छनि ।
 सालक उल्का क्लास मे छथिन्ह ।
 पढ़ाईयक संग-संग एक्टिंग सेहो करय छथिन्ह ।
 शूटिंगक दौरान जखन फुरसत मिलय छनि बैगसँ किताब निकालि पढ़य लागय छथिन्ह ।
जखन हिनका लक्ष्मीबाईक बचपनक रोल करयकेँ छलन्हि तऽ दू मास धरि घुड़सवारी , तलवारबाजी आओर संस्कृत सेहो सीखलीह ।
 कतोक बेर घोड़ासँ गिर सेहो पड़लीह ; चोट सेहो लगलन्हि ।
उल्काक कहब छनि जे ओ एक टा फिल्ममे उत्तर प्रदेशक मुख्यमंत्री मायावतीक बचपनक रोल करय जा रहल छथिन्ह ।
 उल्का सोनीक कॉमेडी सर्कसमे काम कऽ चुकल छथिन्ह ।
हिनकर पहिल सीरियल छनि ' रेशम डांख ' ।
 एहि सीरियलमे ओ आठ सालक उम्रसँ एक्टिंग शुरू कयने छलीह ।
 जी टीवीपर हिनकर एक टा आओर सीरियल छनि ' सात फेरे ' ।
 उल्काकेँ एक्टिंगसँ प्रेम तऽ बड़ छैनि मुदा पैघ भेलाक बाद ओ कैमरा करय चाहय छथिन्ह आ फेर एक्शन डायरेक्टर बनय चाहय छथिन्ह ।
 शूटिंगक बीच एहि बारेमे जानयकेँ कोशिश करैत रहय छथिन्ह ।
 ओना पापा हिनका इंजीनियरक रूपमे सेहो देखय चाहय छथिन्ह ।
हिनका कय टा अवार्ड सेहो मिलल छैनि ।
 उल्का किछु दिन पहिने दिल्लीमे वूमेन एचिवर अवार्डसँ सेहो सम्मानित कयल गेल छलीह ।
 जी सिने अवार्डसँ सेहो सम्मानित भऽ चुकल छथिनह ।
 एहि अवार्डक लेल मिथिलाक लोक सभ उल्काक पक्षमे जमि कऽ वोटिंग कयने छलखिन्ह ।
आम मैथिल जकाँ उल्काकेँ सेहो माछ-भात , चिकेन , झींगा-माछ पसंद छनि ।
 गुप्ता परिवार सहरसासँ मुम्बई गेलाक बादहुँ मैथिलीसँ संबंध बना कऽ रखने छथिन्ह ।
 हेलो मिथिलाक तरफसँ हिनका बेहतर जीवनकेर शुभकामना ।
 : → मिथिलाक हृदयस्थल दरभंगा जल्दीये देशक पर्यटन मानचित्रसँ जुड़ि जायत ।
 दरभंगाकेँ विकसित करयकेँ काज सेहो भऽ रहल अछ ।
 पर्यटनक लेल जाहि स्थानकेँ विकसित कयल जायत ओहिमे अहिल्यास्थान , कुशेश्वरस्थान , संकटमोचन मंदिर , हराही पोखर शामिल अछि ।
 पर्यटन मानचित्रसँ एहि स्थानसँ जोड़य लेल सरकारँके दरभंगा राज कैम्पस , काली मंदिर , किला , दरभंगा किला म्यूजियमपर सेहो ध्यान देबय पड़तन्हि ।
 म्यूजियममे मिथिला कला केंद्र बनाबयकेँ कोशिश सेहो चलि रहल अछि ।
 मुदा एहिक लेल सरकारकेँ सभसँ बेसी ध्यान बुनियादी सुविधापर देबयकेँ जरूरत अछि ।
 दरभंगामे अखन रोडक जे हाल अछि ओहिमे तऽ बाहरक लोक एक बेर अयलाक बाद फेर आबयसँ कान पकड़ि लेताह ।
 सड़क सम्पर्क नीक जकाँ बनाओल जाय ।
बिजली सेहो एक टा बड़का परेशानी अछि ।
दरभंगामे मिथिलासँ जुड़ल समान सभकेँ विशेष दोकान सेहो खोलल जयबाक चाही ।
 जाहिमे मधुबनी पेंटिंग , मखान , सिकी कलासँ जुड़ल समान सभ रहय ।
 अपना ओहि ठाम सिकीसँ पेटार , पौती , डलिया नीक–नीक डिजायनक बनाओल जाइत अछि ।
 मेला-ठेलामे अहाँ लकड़ीकेँ खेलौना देखैत होयब ओ खास कऽ मिथिलेमे मिलत ।
 ओ सभ सेहो राखल जा सकैत अछि ।
 कतोक ठाम कपड़ाक जे कतरन होइत छै ओकर नीक-नीक चीज बना कऽ बेचल जाइत अछि ।
 जँ अहाँ देश भरिक पर्यटन स्थलपर गेल होयब तऽ ओहि ठामक बड़का–बड़का स्टोरमे एहन चीज सभ बिकैत देखने होयब ।
 एकरे संग ओहि स्टोरमे मैथिलीक किताब ( पोथी ) सभ सेहो रहबाक चाही जाहिसँ लोक मैथिली साहित्यक आनन्द सेहो लऽ सकथिन्ह ।
 एहि ठाम सिर्फ मैथिलीमे नहि बल्कि मिथिलासँ जुड़ल हिन्दी-अंग्रेजी सहित दोसर भाषाक पोथी सेहो उपलब्ध होयबाक चाही ।
 दरभंगाकेँ पर्यटन मानचित्रसँ जोड़ल जा रहल अछि नीक गप अछि ।
 मुदा एकरे संग सरकारकेँ चाही जे दरभंगासँ आगां बढ़ि विद्यापति जीक जन्मस्थान बिस्फीकेँ सेहो जोड़ल जाय ।
 कपिलेश्वर स्थान , उच्चैठ भगवती स्थलकेँ सेहो नक्शासँ जोड़ल जा सकैत अछि ।
 तमिलनाडुमे एक जगह अछि कोरोमंडल ऑर्टिस्ट विलेज , ई पूराकेँ पूरा गाम कलाकार सभक अछि ।
 एहि ठामक ऑर्टिस्ट सभसँ मिलयकेँ लेल दुनिया भरिकेँ लोक सभ आबय छथिन्ह ।
 एहिना मधुबनीक लगक गाम रांटी , जितबारपुर , रशिदपुरकेँ मधुबनी पेंटिंग ऑर्टिस्ट विलेजक रूपमे बढ़ावा देल जा सकैत अछि ।
 मिथिला पेंटिंगक लेल पहिल पद्मश्री जीतय बाली गंगादेवी जीक गाम रशिदपुरमे जायकेँ लेल तऽ अखन धरि ठीक सड़क धरि नहि अछि ।
 जखन कि एहि ठाम घर-घरमे बच्चा-बच्चा मधुबनी पेंटिंगक कलाकारस कम नहि छथि ।
 मधुबनीसँ किलोमीटर दूर राजनगर तऽ अखनो आसपासक लोकक लेल एक टा पर्यटन स्थल अछिये ।
 नया सालमे राज कैम्पसमे एहि ठाम भारी भीड़ रहैत अछि ।
 दूर-दूरसँ लोक सभ अबैत छथिन्ह ।
कोनो जगह एक बेर पर्यटन मानचित्रसँ जुड़ि गेल आओर अगर ओकरा बारेमे नीकसँ प्रचार-प्रसार कयल गेल ; नीकसँ प्रमोशन भेल तऽ ओहि ठाम विदेशी पर्यटक सभके एनाइ शुरू भऽ जाइत अछि ।
 फेर ओहि इलाकाक लोकक रोजगारक एक टा नबका द्वार खुलि जाइत अछि ।
 विकास फेर पाछाँ नहि रहैत अछि ।
 लोकक जीवन स्तर सेहो नीक होबय लगैत अछि ।
 मिथिलांचलक ग्रामीण पर्यटनक रूपमे सेहो बढ़ावा देल जा सकैत अछि ।
 अहाँ सभकेँ की लगैत अछि ?
सरकारकेँ एहि सभक लेल की सभ करयकेँ जरूरत छनि ?
कोन-कोन आओर क्षेत्र अछि जकरा एहि मानचित्रसँ जोड़ल जा सकैत अछि ?
कोन-कोन चीजकेँ बढ़ावा देबयकेँ जरूरत अछि ?
→ अपन मिथिलामे मैथिली एफएम रेडियोक धूम मचल अछि ।
 नेपालसँ लागल सीमावर्ती इलाकामे करीब दर्जन भरि एफएम रेडियो स्टेशन मैथिलीमे कार्यक्रम प्रसारित करैत अछि ।
 मुदा दुखक बात ई अछि जे अखन धरि एको टा एफएम स्टेशन अपन मिथिला , बिहार दिस बाला इलाकामे नहि अछि ।
 सभकेँ सभ एफएम स्टेशन नेपालस चलि रहल अछि ।
 ई सभ काफी लोकप्रिय अछि ।
नेपालसँ चलय बाला सभ एफएमक लोकप्रिय होयकेँ एकमात्र कारण मैथिलीमे गीतनाद देनाय अछि ।
 एहि ठामसँ इंटरव्यू , समाचार एतेक कि विज्ञापन धरि मैथिलीमे अबैत अछि ।
 आब किछु एफएमपर भोजपुरीमे सेहो कार्यक्रम आबय लागल अछि ।
 कांतिपुर एफएम , जनकपुर एफएम , मिथिला एफएम जकाँ दर्जनों एफएम लोकक जुबानपर चढ़ि गेल अछि ।
 एहि एफएम सभक ढेर विज्ञापन सेहो मिल रहल अछि ।
मैथिली गीत धरि तऽ ठीक रहैत अछि मुदा जखन समाचार , इंटरव्यू अबैत अछि ओहिमे नेपालसँ जुड़ल बेसी चीज रहैत अछि आओर ओहिमे नेपालक हित जुड़ल रहैत अछि ।
 ओहिमे नेपाल सरकारक नीति-निर्देशक गुणगान कयल जाइत अछि ।
 नेपालक प्रचार-प्रसार रहैत अछि ।
 एहिसँ सीमावर्ती लोक सभ धीरे-धीरे नेपाली सरकारक नीतिसँ प्रभावित भऽ रहल छथिन्ह ।
बीच-बीचमे पेपर सभमे इहो अबैत रहैत अछि जे नेपाली एफएम सभकेँ माओवादी आओर आईएसआई अपना हित साधय लेल उपयोगमे लाबैत अछि ।
 एहि एफएमक माध्यमसँ बिहारसँ सटल इलाकामे प्रोपगैंडा फैलायल जाइत अछि ।
 लोक सभक अपना रंगमे रंगयकेँ कोशिश कयल जाइत अछि ।
 अगर एहिमे कनिको सच्चाई अछि तऽ ई खतरनाक गप अछि ।
 एहिपर गंभीरतासँ विचार करयकेँ जरूरत अछि ।
ओना सरकार एहिपर चुप नहि बैसल अछि ।
 एहि वित्तीय वर्षमे मधुबनीमे एक टा एफएम स्टेशन खुलि जायत ।
 सरकारक तरफसँ एहन कोशिश अछि जे मधुबनीक संग-संग मोतिहारी आओर बेतियामे सेहो एफएम स्टेशन खोलि देल जाय जाहिसँ सीमावर्ती लोकक बीच नेपाली एफएमक जगह एक टा नीक विकल्प मिलि सकय ।
 एहिकेँ लेल काज शुरू कऽ देल गेल अछि ।
 उम्मीद अछि जल्दीये अहाँकेँ अपन एफएम सुनय लेल मिलि जायत ।
सिर्फ एफएम लगौलासँ काज नहि बनय बाला अछि ।
 एकरा लेल शक्तिशाली ट्रांसमिटर बाला स्टेशन स्थापित करयकेँ जरूरत अछि ।
 जाहिसँ मिथिलाक एक टा बड़का इलाकाक लोक एकरा सुनि सकय , फायदा उठा सकय , ओहि लेल ऐना करहि पड़त ।
 एकरे संग-संग मैथिली , भोजपुरीमे नीक-नीक कार्यक्रम , चहटगर गीतनाद सेहो पेश करयकेँ ध्यानमे राखय पड़तन्हि ।
 कियाक तऽ ओहि एफएमके बनल-बनायल मार्केटकेँ तोड़नाइ आसान नहि अछि ।
तऽ तैयार भऽ जाउ अपन पूर्ण रूपसँ भारतीय एफएमक लेल ।
 एहिपर मैथिली , भोजपुरीक संग बॉलीवुडक नीक-नीक गीत सुनयकेँ संग-संग अपन देश-दुनियाक समाचार सेहो सुनु ।
 आब रेडियो स्टेशन बदलयकेँ जरूरत नहि रहत , दोसर दू-चारि टा एफएम स्टेशन खुलय धरि एक टापर फिक्स कऽ दिऔ ।
 फेर आब तऽ मोबाइलपर सेहो लोक सभ एफएम रेडियोक आनंद उठाबैत छथिन्ह ।
 आबैत-जाइत सेहो मस्त रहुँ ।
→ छठिक भोरका अर्घ्यके दिनसँ अपन मिथिलामे एक टा पावनि मनायल जाइत अछि सामा-चकेवा ।
 सामा-चकेबाकेँ अहाँ मिथिलांचलक एक टा खास लोकपर्व कहि सकैत छी ।
 सामा-चकेवा अहाँकेँ आओर दोसर ठाम देखय लेल नहि मिलत ।
 बच्चामे गाममे बहिन सभकेँ सामा-चकेवा पावनिकेँ मनाबैत देखैत छलहुँ ।
 एकरा अहाँ सामा-चकेवा खेलैत सेहो कहि सकय छी ।
 ओना तऽ ई पावनि लड़की-महिला सभकेँ अछि मुदा बच्चामे ओहिमे हमहुँ सभ शामिल भऽ जाइत छलहुँ ।
 मुदा शुरूमे एकरा बारेमे विस्तारसँ ओतेक नहि मालूम छल ।
 सामा-चकेवा नाटक देखलाक बाद काफी किछु जानय लेल मिलल ।
सामा चकेबा भाई-बहिनक प्रेमक पावनि अछि ।
 अहिमे सामा-चकेवा , सतभइया , बृंदावन , चुगला , ढोलिया-बजनिया , वन-तितिर , पंडित आओर दोसर मूर्ति खेलौनासँ खेलल जाइत अछि ।
सनसँ बनल चुगलाकेँ जरायल जाइत अछि ।
सामा चकेवा भोरका छठिकेँ शुरू भऽ कार्तिक पूर्णिमाक दिन धरि खेलल जाइत अछि आओर विसर्जन कऽ देल जाइत अछि ।
सामा-चकेवाक बारेमे कहल जाइत अछि जे सामा भगवान श्रीकृष्णक पुत्री श्यामा छलीह ।
 ओ अपन पिताक शापक कारण चिड़य बनि गेल छलीह ।
 कहल जाइत अछि जे भगवान श्रीकृष्णजीक बेटी श्यामा , सामाकेँ जंगलमे खेलयकेँ शौख छलन्हि ।
अपन एहि प्रकृतिसँ जुड़ल रहयकेँ शौख , फूल-पत्ती , पक्षीसँ खेलयकेँ शौखकेँ लेल ओ सभ दिन पौ फूटतहिं जंगल दिस चलि जाइत छलीह ।
 सामाकेँ प्रकृतिसँ जुड़ल , गाछ-बृक्ष , पशु-पक्षीसँ खेलयकेँ ई बात चुगला , चूड़ककेँ नीक नहि लागल ।
 ओ श्रीकृष्णजीक लग जा कऽ सामक बारेमे उल्टा-पुल्टा बात बता देलक ।
 एहिपर खिसिया कऽ भगवान कृष्ण सामाकेँ चिड़य बनि जायकेँ शराप दऽ देलथिन्ह ।
 जाहिसँ सामा चिड़य बनि गेलीह ।
जखन एहि बातक पता सामाक भाईकेँ लगलन्हि ।
 तऽ ओ अपन बहिनकेँ शरापसँ मुक्त करय आ आपस लाबय लेल लगि गेलाह ।
 ओ तप करय लगलाह ।
 हारि कऽ भगवानकेँ कहय पड़लन्हि जे कार्तिक मासकेँ अहाँक बहिन अयतिह आओर पूर्णिमाक दिन विदा भऽ जएतिह ।
 ताहि दिनसँ भाई-बहिनक प्रेमक  , स्नेहक ई पावनि , सामा-चकेबाक रूपमे मनाओल जाइत अछि ।
एहि पावनिमे सामा-चकेवाक मूर्ति लऽ कऽ आठो दिन सामा-चकेवा खेलल जाइत अछि ।
 एहिमे एक टा आओर बात अछि जे ई साँझक बाद खेलल जाइत अछि ।
 सामा-चकेवाक गीत गायल जाइत अछि ।
→ आइ-काल्हि जखन चुनावी प्रक्रिया चलि रहल अछि ।
 राजनीतिकेँ अपराधीकरण एक बेर फेरसँ बड़का मुद्दा बनि कऽ उभरल अछि ।
 कोनो पार्टी एहन नहि अछि जाहिमे अपराधी तत्वकेँ टिकट नहि देल गेल होए ।
 एहि अपराधी तत्वमे बाहुबली , माफिया , खूनी , डकैत , तस्कर शामिल भऽ सकैत अछि ।
 चारु कात बाहुबली , अपराधी तत्वक जमघट अछि ।
 सभ पार्टी कहुना कुर्सी पाबय चाहैत अछि ; एकरा लेल जोरगर , दबंग आओर आपराधिक प्रवृति बाला लोककेँ टिकट दैत छथिन्ह ।
 कोनो एक टा दलकेँ एकरा लेल दोषी नहि कहल जा सकैत अछि ।
 सभ दलक एकहि हाल अछि ।
 कोनो पार्टी ई दावा नहि कऽ सकैत अछि जे हुनका पार्टीमे एको टा विवादास्पद पृष्ठभूमिक लोक , नेता नहि अछि ।
 संसद , विधानसभामे अहाँकेँ कय टा एहन चेहरा देखय लेल मिलि जायत जिनकर पृष्ठभूमि सभकेँ पता रहैत छनि ।
 आइ-काल्हि जखन गठबंधनक सरकार बनाबयकेँ टाइम आबैत अछि तऽ पार्टी ककरो समर्थन लेबय लेल तैयार भऽ जाइत अछि ; चाहे हुनकर व्यक्तित्व केहनो कियाक नहि होय ।
 एहि कारण संसद आओर विधानसभाक गरिमा सेहो कम भेल अछि ।
 अपराधी , आतंकी , नक्सलीकेँ राजनीतिक संरक्षण मिलय लागल अछि ।
 सरकारकेँ एहिसँ लड़य लेल मजबूत इच्छा शक्तिक जरूरत अछि ।
 मुदा वोट बैंकक राजनीतिक कारण सरकार ओहि इच्छाशक्तिकेँ देखा नहि पबैत अछि ।
 कुर्सी जायकेँ डरक कारण कोनो कार्रवाई नहि होइत अछि ।
 ओना चुनावक समय नेता जी सभकेँ भाषण सुनिऔं , लागत , भ्रष्टाचार , आतंक , अपराधक खिलाफ ओ सभसँ जोरदार ढंगसँ लड़ि सकैत छथि ।
 मुदा भाषणक बाद सभ ओहिनाक ओहिना ।
 आइ तऽ इहो कहल जा रहल अछि राजनीति अपराधी , काला धंधा करय बाला , अपहरण करय बाला , दलाल , तस्कर , गुंडा-डकैतक अड्डा बनल जा रहल अछि ।
 वोट पाबय लेल बूथ कब्जा , पाई बांटनाइ , शराब-ताड़ी पिबेनाइ , झूठ वादा करनाइ जे सभ होइत अछि ; करय छथि ।
शुरूमे नेता सभ अपन दबंगई , वर्चस्व , बूथ कैपचरिंगक लेल अपराधी सभकेँ अपना संग जोड़लाह ।
 मुदा जखन ओहि अपराधी सभकेँ लागल जे जखन ओ नेता जीकेँ जीता सकय छथिन्ह तऽ स्वयं कियाक नहि जीत सकैत छथि ।
 बस ओहो सभ चुनाव लड़य लगलाह आओर जीतय लगलाह ।
 पहिने बूथ कैपचरिंग बेसी होइत छल मुदा आब वोटिंग मशीन ( ईवीएम ) अयलाक बाद निष्पक्ष आओर स्वतंत्र मतदान होअ लागल अछि ।
 इक्का-दुक्का मामलाकेँ छोड़ल जा सकय अछि ।
 आइ हाल ई भऽ गेल अछि जे नीक लोक राजनीतिमे आबय नहि चाहय छथिन्ह ।
 चुनाव लड़यमे एतेक खर्च भऽ जाइत अछि जे आम लोकक सामर्थ्यक गप नहि रहि गेल अछि ।
 असलमे देशक विकासक लेल राजनीतिमे नीक , ईमानदार लोककेँ होअब बहुत जरूरी अछि ।
 मुदा जखन सेवा भावना राखय बाला नेताक जगह बाहुबली , अपराधी प्रवृतिक लोक कुर्सी संभालय लगताह तऽ देशक की हाल होयत ओकर भगवाने मालिक छथि ।
ओना अपराधी सभकेँ चुनय लेल अपना लोक सभ सेहो कम जिम्मेदार नहि छी ।
 हमहीँ सभ ने वोट दऽ कऽ हुनका जीताबय छियन्हि ।
 अगर हम सभ वोटर जागरूक भऽ एहन दागी लोककेँ वोट नहि दी तऽ हिनकर चरण संसद , विधानसभाकेँ नापाक नहि कऽ सकत ।
 अहाँक लेल ई नीक मौका अछि ।
 जे अपराधी , बाहुबली लोक चुनावमे ठाड़ छथि हुनका खिलाफ अभियान चलाउ , हुनका वोट नहि देबय लेल लोककेँ जागरुक करु ; नीक लोककेँ चुनु ।
 फेर किनका वोट देबय से के देखत , अहाँक वोट देबय काल ओ बाहुबली नहि रहत ।
 जे साफ-सुथरा व्यक्तित्व बाला उम्मीदवार छथिन्ह ; जे विकास करय बाला लोक लगय छथि हुनका वोट दऽ अपराधीकेँ सबक सिखाउ ।
 ओना एहिक लेल कय टा संगठन , लोक काज कऽ रहल छथिन्ह ।
 लोककेँ जागरूक करयमे लागल छथिन्ह ।
 एके बेरमे सभ अपराधीकेँ तऽ रोकल नहि जा सकैत अछि मुदा किछुओ संख्या कम भेल तऽ लागत जे सही दिशामे चलि रहल छी ।
 बस शुरूआत होयबाक चाही ।
 आओर जे एहन लोक छथि हुनका तऽ सभ तऽ चिन्हते छी ।
 चुपचाप , बिनु कोनो हो-हल्लाकेँ एहन लोककेँ वोट नहि दऽ राजनीति , संसद , विधानसभाकेँ साफ- सुधरा बनाउ ।
 राजनीतिमे अपराधीकरणकेँ रोकय लेल ई एकदम जरूरी अछि ।
 नीक लोककेँ आगाँ आबय पड़तनि ।
 एकजुट होअ पड़त ।
 अपराधी , बाहुबलीकेँ चुनल जायसँ रोकय पड़त ।
नीक लोककेँ लाउ ।
 अहाँक एक टा वोट बड़का चोट कऽ सकैत अछि ।
→ दरभंगामे एक टा चुनावी सभाक लेल बोर्ड प्रैक्टिकल परीक्षाकेँ जल्दी खत्म कऽ देल गेल ।
 जाहि कारण बच्चा सभ अपन पेपर नीकसँ नहि दऽ पओलाह ।
 असलमे दरभंगाक खिरमा हाई स्कूल ( केवटी ब्लॉक )मे तारीख शनि दिन बोर्डक प्रैक्टिकल परीक्षा जखन तय समयसँ एक घंटा पहिले खत्म भऽ गेल तऽ विद्यार्थीलोकनि सन्न रहि गेलाह ।
 विद्यार्थी सभलोकनि एकर विरोध कयलखिन्ह तऽ हुनका सभकेँ बतायल गेलन्हि जे स्कूलमे एक टा चुनावी कार्यक्रमक कारण बजे होय बाला परीक्षा बजे शुरू कऽ देल गेल छल ।
 किछु विद्यार्थी जे पहिने पहुँचलाह ओ तऽ ठीकसँ परीक्षा दऽ पयलाह मुदा जे समयपर बजे पहुँचलाह  हुनका एकहिं घंटाक समय मिललन्हि ।
 सभसँ बड़का गप जे परीक्षा पहिने शुरू कऽ देल गेल मुदा एकरा बारेमे विद्यार्थी सभकेँ कोनो जानकारी नहि देल गेल ।
 हेड मास्टर साहेबक कहब छनि जे ई तऽ हुनकर विशेषाधिकार छनि जे ओ समयकेँ आगाँ-पाछाँ कऽ सकताह ।
 अगर ई विशेषाधिकार छलनि तऽ ओ परीक्षा एक दिन बादो तऽ करा सकैत छलखिन्ह ।
 पार्टीक नेता सभकेँ सेहो एकर ध्यान रखबाक चाही छल जे छुट्टीक दिन स्कूलमे सभा , रैली कार्यक्रम होय ।
 मुदा नेताजीके कहब छनि जे ओ तऽ कार्यक्रम करयकेँ लेल पहिनेसँ अनुमति लऽ लेने छलखिन्ह ।
 आओर ई नेता छलखिन्ह देशक गृह राज्य मंत्री डॉ शकील अहमद जी ।
 यूपीएकेँ एहि चुनावी कार्यक्रममे काँग्रेसक संग आरजेडीक नेता सभ सेहो शामिल छलाह ।
 परीक्षा जल्दी खत्म करयकेँ बाद मामिला गरमयलापर दरभंगाक डीएम स्कूलक हेडमास्टर साहेबकेँ तलब कयलखिन्ह ।
 ओम्हर खबर इहो अछि जे मामिलाकेँ गंभीर रूप लैत देखैत विद्यार्थी सभकेँ ई कहल गेल अछि जे तोरा सभकेँ पास कऽ देल जयतह मुदा कहय पड़तह जे ककरो परीक्षा नहि छुटल आओर हमरा सभकेँ एकर जानकारी मिलि गेल छल ।
	अजय मोहन प्रसाद , दरभंगा → दिल्लीमे गिरफ्तार आतंकवादी उमर मदनीक बारेमे खुलासा भेल अछि कि ओ अपन मिथिलासँ अछि ।
 मदनी मधुबनी जिलाक बासोपट्टी प्रखंडस अछि ।
 गाम भेल बलकटवा ।
 मीडियामे जखने ई खुलासा भेल कि मदनी मधुबनीक बासोपट्टीसँ अछि ।
 मीडियासँ जुड़ल लोक सभकेँ मदनीक गाममे जमावड़ा होय लागल ।
 ओना गामक लोक मदनीक बारेमे किछु बताबयसँ बचि रहल छथिन्ह ।
 मदनीक गामक असल नाम मोहम्मद उमेर अछि ।
 गाममे मदनीक माय शायरा खातून एकसरे रहय छथिन्ह ।
 मदनीकेँ पिता मो. शम्सुल हक नेपालक सप्तरी जिलामे मदरसा चलबैत अछि ।
 मदनीकेँ चारि टा भाई ओआर अछि. ।
 मो. जोहैर , मो. उजैर , मो. जुबैर आओर मो. नुमैर ।
 नुमैरकेँ छोड़ि सभक नाम गामक वोटर लिस्टमे अछि ।
 मो. जोहैरक बारेमे कहल जा रहल अछि जे ओ दिल्लीमे अरबी भाषाक प्रोफेसर अछि ।
 एक टा भाई अरबमे रहैत अछि ।
 सभ भाई बाहरे रहैत अछि आओर बीच-बीचमे मायसँ मिलय लेल अबैत रहैत अछि  ।
अहाँकेँ ई जानिक अचरज होयत जे बासोपट्टीक एक टा आओर आरोपी अछि मो.  कमाल ।
 मो.  कमाल सेहो मुम्बई विस्फोटक आरोपी अछि ।
 कमाल फिलहाल जेलमे अछि ।
 कहल जाइत अछि जे मदनी मधुबनीक कय टा लोककेँ आतंकी प्रशिक्षण दऽ चुकल अछि  आओर मिथिलासँ जुड़ल लोककेँ लश्करसँ जोड़य लेल , भर्ती करय लेल , पाईक इंतजाम सेहो करैत छल ।
 खबर तऽ सेहो छै जे मदनीक तार नेपालसँ सेहो जुड़ल अछि ।
 मदनी फिलहाल पुलिस रिमांडमे अछि ।
 मुदा मिथिलाक लोक सभकेँ गंभीरतासँ एहि बारेमे विचार करय पड़तन्हि ।
 बीच-बीचमे खुफिया रिपोर्ट सेहो छपैत रहैत अछि जे नेपालसँ जुड़ल इलाकामे आईएसआईकेँ गतिविधि बढ़ल अछि ।
 आतंकी बिहारक सीमावर्ती इलाकाक भोला-भाला , मासूम लोककेँ अपन निशाना बना रहल अछि ।
 जाति , धर्म , बिरादरी , नौकरीक नामपर , पाई देबयकेँ नामपर अपना संग जोड़ि रहल अछि ; बहका रहल अछि ।
 सरकारकेँ एहि दिशामे ध्यान देबयकेँ जरूरत अछि नहि तऽ जम्मू-कश्मीर , असम जकाँ बिहारक हाल सेहो खराब भऽ सकैत अछि ।
 नक्सल एक टा बड़का समस्या तऽ अछिये ।
 बॉर्डर इलाकामे गरीबी सेहो बड़ अछि ।
 बाढिसँ सब साल परेशान रहैत छथि लोक सभ ।
 रोजगारक कोनो ठोस उपाय नहि ।
 कहुना कऽ गुजारा होइत अछि ।
 पेट भरय लेल पंजाब , हरियाणा , असम , दिल्ली , मुम्बईक रास्ता देखय छथिन्ह ।
 मुदा सभ ठाम दुतकारल जाइत छथि ।
 एहनमे लोक तऽ खाली पेट कोनो आतंकी संगठनक सॉफ्ट टारगेट बनिये सकैत अछि ।
 अहाँक की कहबाक अछि ?
एकरासँ बचयकेँ की उपाय अछि ?
→ दिल्लीक रामलीला मैदानसँ अनशनपर बैसल बाबा रामदेवकेँ जाहि तरहसँ हटायल गेल ।
 ओहि ठाम बैसल महिला , बुजुर्ग , नेना-भुटका , लोकपर डंटा बरसाओल गेल ओ जालियाबाला बागक कहानी याद दियेलक ।
केंद्र सरकारक इशारापर जाहि तरहसँ पुलिस ओहि ठाम बैसल लोकपर अत्याचार करलक ओ लोककेँ दहला देबयकेँ लेल काफी अछि ।
 अँग्रेजक जमानामे सेहो एहन अन्याय नहि होइत छल ।
जखन भारत गुलाम छल तखनो लोक सत्याग्रह करैत छलाह मुदा रातिक अन्हारमे पुलिसिया कार्रवाई घोर निंदनीय अछि ।
 रामलीला मैदानसँ बाबा रामदेवकेँ जबरन उठा कऽ पुलिस लऽ गेल ।
जखन लोक सभकेँ एकर पता चलल जे बाबाकेँ कोनो पता नहि अछि तखन पुलिस हुनका एक टा विशेष विमानसँ देहरादून , हरिद्वार पठा देलक ।
 हरिद्वारमे बाबा रातिक पुलिसिया कार्रवाईकेँ याद करैत कानि पड़लाह ।
कानैत बाबा कहलाह जे महिला , बच्चा सभकेँ घसैट-घसैट कऽ लऽ जायल गेल ; जमि कऽ पिटाई करल गेल ।
 हुनका सेहो मारयकेँ कोशिश कयल गेल ।
 पुलिसक मंशाकेँ भाँपैत ओ देबारक ओटमे नुका गेलाह ।
ओहि ठाम किछु महिलासँ कपड़ा लऽ आँसू-गैस छोड़लासँ भेल अन्हारकेँ छटयकेँ इंतजार करय लगलाह ।
 धुआँ छँटलापर ओहि ठामसँ निकलैत वक्त पुलिस हिनका लऽ कऽ चलि गेल ।
रातिक एक-डेढ़ बजेकेँ बाद हजारों संख्यामे पुलिस रामलीला मैदानक घेराबंदी कऽ देल ।
 काफी सोचि समझि कऽ रातिक समय चुनल गेल ।
 एहि समय धरि पेपर छपि चुकल रहैत अछि ।
ओहि टाइम टीवी न्यूज़ चैनल बाला सभ सेहो आराम करय लागल छल ।
 कैमरा सभ करीब-करीब बंद छल ।
 एहिसँ तुंरत लोकक लग न्यूज़ नहि पहुँचल ।
 ओहि ठाम मीडियाक लोक संग सेहो दुर्व्यवहार कयल गेल ।
काँग्रेसी नेता दिग्विजय सिंह बाबा रामदेवकेँ सभसँ बड़का ठग बताबैत हिनका खिलाफ जाँचक माँग करलखिन्ह ।
 एहिसँ पहिने काँग्रेस सरकार की करय छल ।
 कपिल सिब्बल आओर सुबोधकांत सहाय कहलाह जे बाबा पहिने अनशन खत्म करयकेँ भरोस देने छलाह ।
एहिपर बाबाक साफ कहब छनि जे कपिल सिब्बल हुनकासँ कहलखिन्ह जे एयरपोर्टपर मंत्री सभकेँ जायकेँ कारण प्रधानमंत्री नाराज छथिन्ह ।
एहि लेल एक टा पत्र लिखि कऽ दिअ नहि तऽ हमरा सभकेँ डांट लागत ।
सरकारक कहब अछि जे आर्डर पाँच हजारक लेल गेल छल आओर ओहि ठाम जमा भेल छल पचास हजार ।
 एहिसँ लॉ एंड आर्डरक समस्या ठाड़ भऽ गेल छल ।
 दिल्लीकेँ बंधक जकाँ बना लेल गेल छल ।
मुदा जखन शुरु भेल छल तऽ सरकार , पुलिस कतय छल ।
 सरकारक मंत्री , नेता बाबासँ बातचीत करय छलाह तखन ई सभ नहि देखल गेल छल ।
 सरकारक हिसाबसँ होय तऽ नीक आओर नहि होय तऽ खराब ।
बाबा रामदेवकेँ किनको संग मिलल होय ; हुनका संग मंचपर कियो आयल होय ; हुनका किनको समर्थन मिलल होय , एहिसँ फर्क नहि पड़ैत अछि ।
 हुनकर मंशा की अछि ।
 हुनकर मंजिल की अछि ई देखिऔ ।
चाहे आरएसएसक समर्थन होय आ वीएचपीक , कोन फर्क पड़ैत अछि ?
अगर अहाँ बड़का धर्मनिरपेक्ष छी तँ एतेक दिन कतय सुतल छलहुँ ।
 अहाँ कालाधन ,  भ्रष्टाचारक खिलाफ एतेक दिन कियाक नहि हो-हल्ला करलहुँ ।
बाबा रामदेवकेँ तऽ अहाँकेँ धन्यवाद देबाक चाही जे ओ अहाँ सभकेँ लेल ठाड़ भेलाह ।
 देशक करोड़ों आम लोकक लेल ठाड़ भेलाह ।
 ओ अपना लेल नहि हमरा-अहाँक लेल लड़य लेल आगाँ अयलाह ।
आखिर अखन धरि कियो काला धनकेँ आपस लाबय लेल सरकारपर एतेक जोरदार ढंगसँ दबाव कियाक नहि बनौलक ।
 आखिर एहिसँ ककरा नुकसान अछि ?
कानून बनलाहसँ ककरा घाटा अछि ?
देशक लाखों करोड़ रुपैया जे विदेशी बैंकमे अछि ।
 देशक हजारों-लाखों करोड़ रुपैया जे भ्रष्टाचारक कारण किछु लोकक पॉकेटमे गेल अछि ओ की आम लोकक लग अछि ?
ई किछु खास लोकक लग अछि ।
 ई नेता , बड़का अफसर , प्रभावशाली लोकक लग अछि ।
 ओ नहि चाहैत अछि जे ई कानून बनय , हुनकर विदेशमे राखल पाई भारत आपस आबय ।
अगर ओ पाई आपस आयत तऽ ककरा फायदा होयत ।
 देशक हजारों स्कूल , कॉलेज , अस्पताल , सड़क , पुल बनि सकैत अछि ।
 बच्चा सभकेँ मुफ्त शिक्षा मिल सकैत अछि ।
 मुफ्त इलाज मिल सकैत अछि ।
 अहाँक जीवन स्तर सुधरि सकैत अछि ।
मुदा ई नेता , अफसर नहि चाहैत अछि जे अहाँक हाल नीक होय ।
 अहाँ हुनकर बराबरीमे आबी ।
 घोटालापर घोटाला भऽ रहल अछि ।
 मुदा जखन हो-हल्ला नहि होय सरकार ओहिपर कार्रवाई नहि करैत अछि ।
चाहे घोटाला होय , आदर्श होय , महंगाई होय सरकार मंत्रीकेँ , अफसरकेँ बचाव करैत रहल  