आज रंग है…हो जा रंगीला रे. … गप भेलाक बाद बाबूजी तऽ किछु शांत भेलाह मुदा , माँकेँ बेचैनी कम नहि भेलन्हि ।
 माँ बेर-बेर बाबूजीकेँ कहैत रहलीह जे अहाँ तऽ एकरा एकदम हल्कासँ लेने छिएन्हि ।
 एकरा कनि सीरियस भऽ सोचियौ ।
 कनिओ ध्यान नहि… → जकर डर छल सेहे भेल ।
 पार्टीमे आयल किछु महिलाकेँ लेल तऽ जेना मुँह माँगल मुराद मिल गेल होय ।
 गाम-घरक माय-बहिनकेँ जखन शहरक कोनो मसाला मिलि जाय छनि तऽ ओ ओकरा चटकार लऽ लऽ कऽ सुनाबय छथीह ।
 कानाफूसी… → अल्काक गेलाक बाद मिलय-बात करयकेँ कतेक कोशिश करलहुँ  मुदा , ओ हर बेर फोन काटि दैत रहलीह ।
 मैसेज ( एसएमएस )क कोनो जवाब नहि देलीह ।
 अहमदाबाद जा कऽ सेहो मिलयकेँ कोशिश करलहुँ  मुदा , ओ हमरासँ अतेक नाराज छलीह जे… →  श्वेताक जन्मदिन पार्टीसँ डेरा तऽ आबि गेलहुँ मुदा , आब ध्यान श्वेतासँ हटि कऽ अल्कापर अटैकि गेल ।
 एकदमसँ फ्लैशबैकमे चलि गेलहुँ ।
 कॉलेजक दिन याद आबि गेल ;  बारहवींक बाद कॉलेजक पहिल दिन  आओर ई पहिल… → पार्टीमे मौजूद सभ लोक एक दोसराक मुँह ताकय लगलखिन्ह ।
 हुनका सभकेँ किछु फुराय नहि छलन्हि कि ई की भऽ रहल अछि ।
 खुसुर-पुसुर शुरू भऽ गेल ।
 कहाँ तऽ हवा लागल छल जे श्वेताक लेल ई लड़का देखल… → श्वेता हिनकासँ मिलु , अपन दरभंगेकेँ छथीन्ह , ई कहि राजीव जी विस्तारसँ हमर परिचय देबय लगलखिन्ह ।
 हम दुनू हाथ जोड़ि नमस्कार करि हुनका जन्मदिनक शुभकामना दऽ अपना संग लायल गिफ्ट हुनका थमा देलियन्ह ।
 राजीव जी हमरा दुनू… → फोटो देखलाक बाद मनमे मिलयकेँ इच्छा प्रबल होय लागल… मन होय जे काल्हि मिलयकेँ अछि से आइये मिलि लेल जाय  मुदा , लागय जे लोक सभकेँ पता चलतन्हि तऽ की कहताह ?
मनमे दस तरहक… → इंस्टिट्यूटक आखिरी दिन छल ; कॉन्वोकेशनमे शामिल अठाइसो स्टुडेंट , स्टुडेंट नहि जर्नलिस्ट कहिऔ , बड़ खुश छलखिन्ह ।
कॉन्वोकेशनकेर बाद भेल पार्टीमे कतोक अखबारक एडिटर , बड़का-बड़का पत्रकार , मंत्री , नेता , अधिकारी आओर दिल्लीमे रहय बला पत्रकार सभ अपन-अपन दोस्त , परिवार के… → बुलेटिन ऑन एयर होयकेँ समय भऽ गेल छल ।
फाइनल टच देबऽमे लागल छलहुँ कि फोनक घंटी बाजि उठल ।
 रिसेप्शनसँ फोन छल ।
 "सर आप से मिलने एक लड़की आयी है…""बस दो मिनट मे आया "बोलि काज… → प्रेमक साक्षात मूर्ति , हुनकर रूप यौवनक आभा छनि-छनि कऽ गुलबिया साड़िक तरसँ बहरा रहल छल ।
 ताड़क तरकूनक डाभ जकाँ डबडबाइत यौवन कहुना कऽ आँचरसँ संहारने छलीह ।
 लागैत छल बटन तोड़ि आब बाहर आयल , तब बाहर आयल. … → चुनाव आचार संहिता उल्लंघनक एक टा मामलामे केंद्रीय गृह राज्यमंत्री शकील अहमदक खिलाफ गिरफ्तारी वारंट जारी कयल गेल अछि ।
 ई वारंट दरभंगाक एक टा कोर्टसँ जारी कयल गेल ।
 शकील अहमद जीपर केवटी प्रखंडक खिरमा हाई स्कूलमे प्रैक्टिकल परीक्षाक दौरान सभा करि आदर्श चुनाव आचार संहिताक उल्लंघन करयकेँ मामला अछि ।
 एहि मामलामे चुनाव आयोगक निर्देशपर दरभंगाक जिलाधिकारी अरूण कुमार आओर पुलिस अधीक्षक पंकज दरादकेँ ट्रांसफर आओर अनुमंडल अधिकारी रामेश्वर भगतकेँ निलंबित करि देल गेल छल ।
 शकीलजीक मामलामे कोर्टसँ निलंबित अनुमंडल अधिकारी रामेश्वर भगत , केवटीक बीडीओ सह सीओ रवींद्र रावत आओर कार्यापालक अभियंता सत्यनारायण पंडितक खिलाफ सेहो गिरफ्तारी वारंट जारी कयल गेल ।
 मार्चकेँ एहि मामिलामे केंद्रीय गृह राज्य मंत्रीक संग आओर लोककेँ खिलाफ प्राथमिकी दर्ज कयल गेल छल ।
 ओना बादमे केवटी थानाक थानाध्यक्ष मो.  सनाउल्लाह सभकेँ जमानत दऽ देलखिन्ह ।
→ खबर अछि जे सुपर केँ संस्थापक आनंद कुमारक जीवनपर फिल्म बनय जा रहल अछि ।
एहिक लेल फिल्मी दुनियाक लोक सभ आनंद जीसँ गप सेहो करयमे लागल छथिन्ह ।
खबर तऽ इहो अछि जे कय टा निर्माता-निर्देशक अपन प्रस्तावक संग आनंद जीसँ भेंट सेहो करलखिन्ह ।
फिल्म बनाबयकेँ कोशिश करय बलामे अनुराग बसु , संजीव दत्ता शामिल छथिन्ह ।
 हिंदूजा फिल्म आओर यूटीवी बला सेहो सम्पर्कमे अछि ।
आनंद कुमार जी बिहारक आर्थिक रूपसँ कमजोर , गरीब परिवारक योग्य बच्चाकेँ फ्रीमे आईआईटीक तैयारी कराबय छथिन्ह ।
हिनकर सुपर क रिकॉर्ड शानदार रहल अछि ।
 कहि सकय छी जे शत-प्रतिशत रहल अछि ।
आनंद जी शुरूमे पुलिस अधिकारी अभयानंद जीक संग मिल बच्चा सभकेँ पढ़ाबय छलखिन्ह मुदा , बादमे अभयानंद जी हिनकर सुपर सँ अलग भऽ गेलखिन्ह ।
हिनकर सुपर क लेल जाहि टा छात्रकेँ चुनल जायत अछि ओ टेस्टसँ होइत अछि ।
 टेस्टमे पास करय बला गरीब छात्रकेँ आनंद जी पढय , खाए , पीबय सभक इंतजाम अपना दिससँ करय छथिन्ह ।
आनंद जीक कारणेँ बिहारसँ सैकड़ों छात्रक दाखिला आईआईटीमे भऽ पायल अछि ।
आनंद जी स्वयं गरीब परिवारसँ छथिन्ह ।
 हिनकर बाबूजी पोस्ट ऑफिसमे लिपिक छलखिन्ह ।
 आनंद जी अपन पढ़ाई मायक संग पापड़ बेचि कऽ पूरा करलखिन्ह ।
बड़ संघर्ष करने छथिन्ह ।
आनंद जीक एडमिशन कैम्ब्रिज यूनिवर्सिटीमे होय बला छलन्हि  मुदा , ओतय जाय लेल पाइ नहि होयकेँ कारण एडमिशन नहि लऽ पयलखिन्ह ।
एहिक बाद आनंद जी गरीब बच्चा सभके पढ़ाबय लगलखिन्ह आओर आईआईटीक तैयारी कराबय लगलखिन्ह ।
हिनकर कोशिशसँ पटनामे कोचिंग चलाबय बला सभकेँ धंधापर असर पड़य लागल ।
एहिक कारण हिनका परेशानी सेहो झेलय पड़लन्हि मुदा , हिनकर आर्थिक हित नहि होयकेँ कारण कोचिंग लॉबीकेँ पाछाँ हटय पड़लन्हि ।
आनंद जीक चर्चा टाइम आओर न्यूजवीक पत्रिकामे सेहो भऽ चुकल छनि ।
 हिनकापर डॉक्यूमेंटरी सेहो बनि चुकल अछि ।
आब जखन फिल्मी दुनियाक लोक हिनकापर फिल्म बनाबयकेँ सोचि रहल छथिन्ह तऽ ई नीक गप अछि ।
हिनकर जीवनपर बनल फिल्मसँ लोक सभकेँ प्रेरणा मिलतन्हि ।
 ओ सेहो हिनके जकाँ नीक काज करय लेल आगाँ अयताह ।
बिहारमे आनंद जी जकाँ आओर लोकक जरूरत अछि ।
अगर अहाँकेँ नजरमे बिहारमे आनंद जी जकाँ आओर लोक काज करि रहल छथिन्ह तऽ ओकरा बारेमे बताबयकेँ कोशिश करब ।
→ मैथिली , मिथिलाक लेल एक टा नीक खबर अछि ।
 साहित्य अकादेमी , दिल्ली मिथिला मिहिरकेँ वॉल्यूममे प्रकाशित करत ।
 ई घोषणा महाराजा कामेश्वर सिंह फाउंडेशनक ट्रस्टी डॉ हेतुकर झा कयलखिन्ह ।
ई घोषणा भेल मधुबनीमे आयोजित मैथिलीक तीन साहित्यकार भुवनेश्वर सिंह 'भुवन ' , लक्ष्मीपति सिंह आओर ईशनाथ झा जीक जन्मशती वार्षिकीक अंतिम दिन ।
 दू दिनक ई संगोष्ठी साहित्य अकादेमी , दिल्ली आओर मैथिली साहित्य परिषदकेँ ओरसँ , आरके कॉलेजमे भेल ।
  संगोष्ठीक आखिरी सत्रमे पं.  गोविन्द झा , रामदेव झा , मोहन भारद्वाज , महेन्द्र मलंगिया , डॉ.  हेतुकर झा , फूलो पासवान आओर डॉ.  अमरनाथ झा सहित दोसर विद्वानलोकनि ई फैसला कयलखिन्ह जे साहित्य अकादेमी , नई दिल्ली मिथिला मिहिरकेँ वॉल्यूममे प्रकाशित करि सकैत अछि ।
एहिकेँ लेल अकादमीकेँ एनओसी दऽ देल जायत ।
 एहि संगोष्ठीकेँ पं. चन्द्रनाथ मिश्र साहित्य अकादमीकेँ उपसचिव एस.  गुणशेखरन साहित्य अकादमीमे मैथिली परामर्श मंडलक संयोजक विद्यानाथ झा विदित ललित नारायण मिथिला विश्वविद्यालयक प्रति-कुलपति पद्माशा झा समेत कय टा विद्वान संबोधित कयलखिन्ह ।
 संगोष्ठीमे कहल गेल जे मैथिली भाषाक विकासक लेल साहित्य अकादमी जोर-शोरसँ काज कऽ रहल अछि ।
 संगोष्ठीमे एहि बातपर जोर देल गेल जे एहि तरहक संगोष्ठी हर साल होयबाक चाही ।
 संगोष्ठीमे तीनु साहित्यकारक रचना , पोथीपर आलेख पढ़ल गेल ।
हुनकर जीवनपर , व्यक्तित्व-कृतित्वपर प्रकाश डालल गेल आओर चर्चा कयल गेल ।
→ आई-काल्हि पत्रकारिता कॉलेजक पढ़ाई कऽ छात्र सभ इंटर्नशिपक लेल एम्हर-ओम्हर दौड़ि रहल छथिन्ह ।
 किछु कोर्स पूरा भेलाक बाद नौकरीक लेल सेहो सभ ठाम रेज्यूम डालि रहल छथिन्ह  मुदा , मंदीक कारण अखन सभसँ खराब हाल मीडिया इंडस्ट्रीकेँ अछि ।
 एहनमे जखन किछु ठाम लोककेँ जरूरत अछि आओर हमरा पता चलल तऽ हम समझलहुँ जे एकरा सभसँ पहिने अहाँ सभकेँ बता देल जाय ।
 अगर अहाँ सभकेँ लायक एहिमेसँ कोनो जॉब अछि तऽ सम्पर्क करयमे देरि नहि करु ।
 बेस्ट ऑफ लक ।
→  अखन तऽ हम इंटरनेटक लेल एयरटेलक ब्राडबैंड कनेक्शन लेने छी  मुदा , आब एक टा डाटाकार्ड चाहैत छी जाहीसँ गाम दिस जाय तऽ सदिखन नेटसँ जुड़ल रही  मुदा , कोन कंपनीकेँ ली एहिकेँ लऽ कऽ उलझनमे छी  ।
बीएसएनएल , वोडाफोन , एयरटेल , टाटा इंडिकॉम आ रिलायंस ककर ली ; किछु तय नहि कऽ पाबि रहल छी ।
 उलझनक कारण ई अछि जे दरभंगा , मधुबनी दिस कोन डाटा कार्ड नीकसँ काज करत ?
दिल्लीसँ लऽ कऽ चली आ कि दरभंगे-मधुबनीमे लेल जाय ?
अहाँ सभकेँ एकर बारेमे कोनो जानकारी होय तऽ हमरा बताबयकेँ कष्ट करब जे दरभंगा-मधुबनी दिस गाम-घरमे कोन कंपनीक डाटाकार्ड नीकसँ काज करत ।
 अहाँ अपन सुझाव बला लिंक क्लिक कऽ दऽ सकय छी ।
 अहाँक विचारसँ हमरा बड़ मदद मिलत ।
→ बाबाधाम जाय बला कांवड़ियाक लेल एक टा नीक खबर अछि ।
 झारखंड सरकार डाक बमक सुविधा फेरसँ बहाल कऽ देलक अछि ।
असलमे एहि बेर डाक बमकेँ जे विशेष सुविधा मिलैत छल ओकरा बंद कऽ देल गेल छल  ।
एहि बातपर डाक बम सभ सुल्तानगंजमे काफी हो-हल्ला आओर तोड़-फोड़ कयने छलाह  ।
एकर बाद बिहारक मुख्यमंत्री नीतीश कुमार झारखंडक राज्यपाल सैयद सिब्जे रजी जीसँ बात कऽ सुविधा फेरसँ बहाल करयकेँ अनुरोध कयलखिन्ह  ।
जेहिपर ई फैसला आयल अछि  मुदा , डाक बमकेँ ई सुविधा चारिये दिन मिलतन्हि ।
बुध , वृहस्पति , शुक्र आओर शनि दिन  ।
डाक बम रवि , सोम आओर मंगल दिन एहि विशेष सुविधाक लाभ नहि उठा पओताह  ।
एहि फैसलाक बाद सुल्तानगंजमे डाक बमकेँ प्रमाण पत्र देबयकेँ काज फेरसँ शुरू भऽ गेल अछि ।
 डाक बम सुल्तानगंजसँ जल भरलाक बाद चौबीस घंटाक अंदर जल ढारय छथिन्ह ।
 एकरा एक तरहसँ कांवड़िया सभकेँ मैराथन कहि सकैत छी ।
 डाक बम बला कांवड़िया दौड़ेत-दौड़ेत अपन यात्रा पूरा करय छथिन्ह ।
बीचमे आराम नहि करैत छथिन्ह ।
→ नोएडामे फरवरीकेँ सांस्कृतिक कार्यक्रमक आयोजन कयल गेल अछि ।
 ई सांस्कृतिक कार्यक्रम सरस्वती पूजाक अवसरपर भऽ रहल अछि ।
कार्यक्रममे मैथिली आओर भोजपुरी कलाकारलोकनि अपन कार्यक्रम पेश करताह  ।
कलाकार सभ टीवीपर होय बला संगीत कार्यक्रममे शामिल होइत रहैत छथिन्ह  ।
कार्यक्रम सेक्टर मे स्टर्लिंग अपार्टमेंटक लग होयत  ।
सेक्टर , सेक्टर केँ लग अछि  ।
एहि ठाम आबयमे कोनो दिक्कत होय तऽ नोएडाक अट्टा मार्केट या ग्रेट इंडिया पैलेसक लग आबि जाउ  ।
ओहि ठामसँ करीब एक किलोमीटर दूर अछि ई जगह  वा फेर एमिटी स्कूलसँ कनी आगाँ अछि ई जगह  ।
कार्यक्रमक तैयारी जोर-शोरसँ भऽ रहल अछि  ।
एकर आयोजन सद्भावना सेवा समितिकेर ओरसँ भऽ रहल अछि  ।
सद्भावना सेवा समिति एक टा एनजीओक रूपमे काज करैत अछि आओर कमजोर तबकाक लोकक नूनू सभक लेल सर्व शिक्षा अभियान चलाबैत अछि  ।
अहाँ सभ संस्थाकेँ आर्थिक मदद सेहो कऽ सकय छी जाहीसँ हिनकर सभक नीक काज बेरोक-टोक चलैत रहय  ।
कोनो तरहक जानकारीक लेल अहाँ सभ हिनका सभसँ सम्पर्क कऽ सकय छी… → अगर एहि खबरमे कनिओ सच्चाई अछि तऽ ई बिहारक लेल बड़का झटका अछि  ।
खबर अछि जे लालू प्रसाद यादव जीकेँ रेल मंत्री रहैत बिहारक मढ़ौरामे जे डीजल इंजन आओर मधेपुरामे बिजली इंजन रेल कारखाना बनय बला छल ओ आब बिहारसँ बाहर जा सकैत अछि  ।
बेसी उम्मीद अछि जे ई कारखाना वर्तमान रेलमंत्री ममता बनर्जीक राज्य पश्चिम बंगाल चलि जाय  ।
एहि बारेमे बिजनेसक एक टा अखबारक साइटपर खबर आयल अछि  ।
ममता बनर्जीक ध्यान एकदमसँ अर्जुनक आँखि जकाँ पश्चिम बंगालमे होय बला अगिला विधान सभापर लागल छनि ।
 आओर ओ एहि बीच बेसीसँ-बेसी उपलब्धि अपना नामपर जोड़ि लेबय चाहैत छथिन्ह  ।
पिछला दिन ओ दीघाक लेल एक टा नबका ट्रेन सेहो शुरू कयलखिन्ह  ।
प्रथाकेँ उलटि कोलकातामे रेल मंत्री काज शुरू कयलीह  ।
कहिओ एहनो नहि होय जे ओ कहथि जे रेल मंत्रालयक हेडक्वार्टर सेहो कोलकाता लऽ आनल जाय  ।
अहाँ सभकेँ याद होयत जे जखन रामविलास पासवान जी हाजीपुरमे रेलक कार्यालय बनओने छलखिन्ह तऽ ममता बनर्जी कतेक विरोध कयने छलखिन्ह ।
लोक सभा चुनाव भेलापर हम एक टा लेख लिखने छलहुँ जे कि नीतीशकेँ जीत बिहारक हारि अछि तखन कय टा लोक कहने छलाह जे अहाँ क्षेत्रीयतापर जा रहल छी आओर ई कि बकवास मुद्दा उठौने छी  ।
जे लोक कहय छलखिन्ह जे केन्द्रमे राज्यसँ किनको मंत्री रहने आ नहि रहने कोनो फर्क नहि पड़ैत अछि  ।
हुनका एहि सभसँ सबक लेबाक चाही  ।
पिछला दिन सेहो एक टा खबर आयल रहय जे गयाक आर्मी कोर सेंटरकेँ एहि ठामसँ हटा कऽ बंगलुरू लऽ जा रहल अछि ।
सोचिऔ आखिर बिहारक संग भेदभाव कहिआ धरि ?
अहाँ सभ अखनो नहि जागब तऽ बिहार पिछड़ले रहत  ।
अपन-अपन एमपी प्रतिनिधिकेँ जगाउ ।
हुनका राज्यक विकासक खिलाफ होय बला फैसलाक विरोध करयकेँ लेल हुड़काबिऔ  ।
नहि तऽ जेना चलय छै , चलय दिऔ ।
 कियो नृप होय हमरा की हानि ?
कि फर्क पडय छै ।
 कहबी छै - मड़ुआ रोटी खाई छी , धारक पानि पिबय छी , बम बम भोले करय छी ।
तऽ करैत रहु बम बम भोले ।
सरकारकेँ नहि कोसबय ।
एहि लिंकपर क्लिक कऽ ई खबर पढ़ि सकय छी - → बिहार विधानसभा चुनावक लेल पहिल चरणक वोटिंग अक्टुबरकेँ होय बला अछि ।
एहिकेँ लेल तारीख मंगल दिन प्रचारक आखिरी दिन अछि ।
 साँझसँ नेता सभक प्रचारक शोर थमि जायत ।
 अगिला दिन ओ घर-घर जा कऽ लोक सभसँ मिलि सकय छथिन्ह ।
मुदा सभा नहि कऽ सकय छथिन्ह आओर नहि कोनो लाउडस्पीकरसँ प्रचार कऽ सकय छथिन्ह ।
प्रचारक आखिरी दिन होयकेँ कारण सभ पार्टीकेँ बड़का-बड़का नेता इलाकामे जोर-शोरसँ जुटल छथिन्ह ।
बेसिसँ-बेसि सभा , रैली कऽ लेबय चाहय छथिन्ह ।
प्रचारमे कोनो कोर-कसर नहि छोड़य चाहय छथिन्ह ।
अपन जतेक ताकत होइत अछि सभ लगा देने छथिन्ह ।
नेताजीक संग फिल्मी कलाकार सेहो आबि रहल छथिन्ह ।
पहिल चरणमे सीटक लेल वोट पड़त ।
ई सीट मिथिलाक कोसी क्षेत्रकेर आठ जिलामे पसरल अछि ।
पहिल चरणमे कुल उम्मीदवारक भाग्य दावपर अछि ।
जाहिमे मौजूदा सरकारक मंत्री नरेन्द्र नारायण यादव , रेणु कुमारी आओर प्रदेश काँग्रेस अध्यक्ष महबूब अली कैसर शामिल छथिन्ह ।
एहि चुनावमे जेडीयूकेँ बीजेपीसँ आओर आरजेडीकेँ एलजेपीसँ तालमेल अछि ।
काँग्रेस एहिबेर एकसरे लड़ि रहल अछि ।
 सीटपर होय बला पहिल चरणक चुनावमे जेडीयू , बीजेपी , आरजेडी , एलजेपी , कांग्रेस सीटपर अपन उम्मीदवार ठाड़ कयने अछि ।
   हमर ईमेल : -  → अगर सभ किछ ठीक-ठाक रहल तऽ मिथिला राज्यक माँग जल्दीये साकार रूप लऽ सकैत अछि ।
केंद्र सरकारक पास दस टा नबका राज्य बनाबयक आवेदन पहुँचल अछि ।
ओहिमे उत्तर बिहारक मैथिली भाषी इलाकाकेँ मिला कऽ मिथिलांचल राज्य बनाबयक आवेदन सेहो शामिल अछि ।
केंद्र सरकार सभ टा आवेदनकेँ विचारक लेल अपना लग राखि लेलक अछि ।
आब ओहि दसो आवेदनपर गृहमंत्रालय विचार करत ।
गृह मंत्रालय राज्यक गठनक लेल जरूरी सभ पहलूपर चर्चा कऽ समीक्षा कऽ सरकारकेँ अपन रिपोर्ट देत ।
ओहि रिपोर्टक अध्ययनक बाद केंद्र सरकार कोनो फैसला करत ।
ओना अखन धरि कोनो राज्यक तरफसँ एहि संबंधमे सिफारिश नहि आयल अछि जे कि राज्यक गठनक लेल जरूरी होइत अछि ।
ई सभ आवेदन संगठनक ओरसँ आ फेर व्यक्तिगत रूपसँ सरकारक पास आयल अछि ।
कय टा आवेदन तऽ सरकारक लग पाँच-पाँच , सात-सात सालसँ पड़ल अछि ।
अखन जे नबका राज्य बनाबयकेँ लेल दस टा आवेदन मिलल अछि ओहिमे मिथिलांचलक अलावा बिहार-उत्तर प्रदेशसँ भोजपुर , उत्तर प्रदेशसँ बुंदेलखंड , आंध्र प्रदेशसँ तेलंगाना , पश्चिम बंगालसँ गोरखालैंड , महाराष्ट्रसँ विदर्भ , गुजरातसँ सौराष्ट्र , कर्नाटकसँ कुर्ग , असम-पश्चिम बंगालसँ कूच बिहार आओर पश्चिम उत्तर प्रदेशसँ हरित प्रदेश शामिल अछि ।
 : . &×& → नीतीश कुमार जीक बिहारक गद्दी संहारयकेँ बादहिसँ राज्यक हालात बदलल अछि ; ई बात देशक संग-संग दुनिया सेहो मानि रहल अछि ।
नीतीश जीक देश–विदेशक कय टा पत्र-पत्रिकामे गुणगान भऽ रहल छनि ।
एहि सिलसिलामे ताजा कड़ी जुड़ल अछि न्यूज़वीककेँ अंतर्राष्ट्रीय पत्रिका न्यूज़वीककेँ समाचारक दुनियामे सम्मानक साथ नाम लेल जायत अछि ।
ओहि पत्रिकाक नबका अंकमे बिहारक बारेमे नीक खबर छपल अछि ।
नीतीश जीक खूब तारीफ कयल गेल छनि ।
बिहारक कहानी 'फ्रॉम वर्स्ट टू नियर फर्स्ट ' टाइटलसँ अछि ।
न्यूज़वीकमे बिहारक शानदार इतिहाससँ लऽ कऽ अखन धरिकेँ बारेमे बतायल गेल अछि ।
एहिमे लिखल गेल अछि जे बिहारक केहन शानदार इतिहास छल ; ओकरा अँग्रेज फेर केंद्र सरकारकेँ नीति , जमींदारी-सामंती प्रथा , जाति , अगड़ा-पिछड़ाक लड़ाई एकदमसँ गर्तमे लऽ गेल ।
घोटालासँ लऽ कऽ लूट-खसोट सभ तरहक जिक्र अछि ।
कोना बिहारक विनाश भेल आओर ओ कोना एक बेर फेरसँ विकासक रास्तापर बढ़ि रहल अछि ।
पत्रिकामे नीतीश जीक बारेमे कहल गेल अछि जे ओ बिहारक चेहरा एकदमसँ बदलि देलखिन्ह ।
जाहि बिहारक बारेमे कहल जाइत छल जे एहिठाम शासन नामक चीज नहि अछि ओहि ठाम ओ कानून-व्यवस्था कायम कऽ देखा देलखिन्ह ।
विकासक इजोत आइ राज्यमे चारु कात दिख रहल अछि ।
हजारों किलोमीटर नबका रोड बनल , सैकड़ों नबका पुल बनल ।
दस तरहक विकासक काज भऽ रहल अछि ।
राज्यमे चारु कात कोनो-नहि-कोनो काज भऽ रहल अछि ।
एहिसँ पहिने विकासक मामलामे राज्यकेँ अंतिम पायदानपर लऽ जाय बला लालू प्रसाद यादवजी जे पहिने कहय छलखिन्ह कि विकासक नामपर कोनो चुनाव जीतल जाइत अछि ; आब ओहो स्वयं विकासक गप करय लगलखिन्ह ।
ओना एक टा गप नहि भुलबाक चाही जे लालूजी जखन रेल मंत्री छलखिन्ह तखन हुनको नामक खूब चर्चा होइत छलन्ह ।
मुदा चुनाव हारलाक बाद हाशियापर छथि ।
अहाँ एक ठाम बैसि पूरा राज्यक लोकक मनमे कि चलि रहल छै से नहि जानि सकय छी ।
हम-अहाँ ऊपर-ऊपर कहैत छी जे सभ नीक भऽ रहल छै मुदा कि गाम , घर , टोलमे रहय बला सभ लोक सेहो एना मानय छथिन्ह ?
अगर सिर्फ काजसँ चुनाव जीतल जा सकैत छल तखन तऽ नीतीश जीक जीत पक्का अछि ।
फेर कोनो चुनाव कराबयकेँ जरूरते नहि ।
बेकारकेँ ने करोड़ों रूपैया खर्च होयत ।
मुदा लोकतंत्रमे एना नहि होय छै ।
लोकतंत्रमे लोककेँ खुश होयब बहुत जरूरी छै ।
नीतीश जी जे काज कऽ रहल छथिन्ह , ओहिसँ हुनकर मतदाता खुश छनि आ नहि ई तऽ चुनावक बादहि पता चलत ।
एहनो भऽ सकैत अछि जे नीतीशजी चुनाव नहि जीत पओताह ।
 हुनका लोकक फैसला स्वीकार करय पड़तन्हि मुदा जे होए ।
 नीतीशजी चुनाव जीतताह आ की नहि ।
 बिहारमे जे विकासक बयार ( हवा ) चलि पड़ल अछि ओ जारी रहत ।
 चाहे कोनो सरकार आबय ओ विकासक बात , कानून-व्यवस्था , इंफ्रास्ट्रक्चरपर जोर देबयसँ पाछाँ नहि हटि सकताह ।
हमर ईमेल : - &×& → बिहारसँ दिल्ली आओर दिल्लीसँ सूरत ।
 दिल्लीसँ सूरत अयलाह हफ्ता भरि भऽ चुकल अछि ।
 एतेक दिनसँ सभक मुँहसँ गुजरातक बारेमे सुनैत रहैत छलहुँ ।
 मुदा अखन धरि गुजरात आबयकेँ मौका नहि मिलल छल ।
 ताहि द्वारे एहि बेर जहिना गुजरातसँ एक टा ऑफर आयल हम ओकरा स्वीकार करयमे देरि नहि लगैलहुँ ।
मने-मोन कहलहुँ जे एहि बेर गुजरात घुमि कऽ आबयकेँ चाही ।
 कियाक तऽ बूढ़ सभ कहि गेल छथिन्ह कि जतेक बाहर घूमब-फिरब ओतेक अनुभव होयत , ओतेक दिमाग खुलत ।
 ओनाहुँ पटना , दिल्ली , रांची आओर लखनऊक अलावा दोसर दिस गेल नहि पार लागल अछि ।
 मुदा एहि बेर हम कहलहुँ कि नहि देश-भ्रमण जरूर करबाक चाही ।
 ओनाहुँ अखन बेरोजगार छलहुँ ।
विदा भेलहुँ सूरतक लेल ।
 ट्रेन जखने गुजरातक सीमामे प्रवेश करलक तखने लागल कि किछु बदलाव भेल अछि ।
 कियाक तऽ अपना सभकेँ तरफ स्टेशन सभ कतेक गंदा रहैत अछि ; ई कोनो कहयकेँ बात नहि अछि ।
 मुदा एतुका स्टेशन सभ एतेक साफ-सुथरा जे मोन होयत कि एतहि सुति रही ।
रस्तामे गोधरा सेहो आयल छल ।
 गोधरा पहुँचलापर याद आबि गेल ।
 बाद बाकी हमर ट्रेन रातिकेँ साढ़े दस बजे सूरत पहुँचल ।
 रातिमे सूरत स्टेशनपर संगी सभ आबि गेल छल ।
 खेनाय नहि खयने छलहुँ ।
 ओनाहों गुजरातक खेनायकेँ बारेमे बड्ड सुनने छलहुँ ।
 मोनमे तऽ गुजराती खानाक स्वाद अबैत रहय ।
 संगी सभ सेहो इहे गप कहला कि चलु गुजरातमे शुरूआत एतुका खेनायसँ कयल जाय ।
हमहुँ तपाकसँ हँ कहि देलहुँ ।
 देरी नहि करवाक चाही ।
 चौबीस घंटासँ ट्रेनमे बैसल-बैसल मोन सेहो बैचेन भऽ गेल छल ।
 गुजराती थाली लगाओल गेल ।
 सभसँ पहिले एक चम्मच छोला मुँहमे देलहुँ ।
 मोन भेल कि तुरंत फेंकि दी मुदा अन्न रहय , कि करतहुँ ।
 छोला जे रहय ओ पूरा मीठ्ठ ।
 आइ धरि हम खाली मसाला बला तीतगर-चटगर , सुसुआबैय बला छोला खयने छलहुँ ।
 ई तऽ हमरा लेल एकदमसँ नया स्वादक अनुभव रहय ।
 गुजरातमे लोक खाना सभमे मिरचाईक जगह चीनी आओर गुड़ मिलाबय छथिन्ह ।
 मुदा आब हफ्ता भरिमे हमरो आदत भऽ गेल अछि ।
 तऽ एहन रहल हमर गुजरातक पहिल दिन ।
 गुजरातक बारेमे आओरो बड्ड गप अछि जेना-जेना काजसँ फुरसत भेटत तेना-तेना लिखब ।
आगाँ खिस्सा जारी रहत ।
अहाँक दिलीप झा → बिहारक मुख्यमंत्री नीतीश कुमारक सितारा आइ–काल्हि बुलंदीपर छनि ।
 देश-विदेश चारु कातसँ हुनकर प्रशंसा भऽ रहल छनि ।
 सभ लोक नीतीश जीक मदद करय चाहय छथिन्ह ।
 अमेरिकाक सेहो कहब अछि जे ओ बिहारक विकासमे भागीदारी चाहैत अछि ।
 ओ सभ तरहक मदद करय चाहैत अछि ।
 ई कहब छनि भारतमे अमेरिकाक राजदूत टी. जे रोमरकेँ ।
 नीतीश जीसँ भेंट करय लेल पटना आयल अमेरिकाक राजदूतक कहब छनि जे बिहार सभ क्षेत्रमे विकास कऽ रहल अछि ।
 ओ इहो कहलखिन्ह जे इंफ्रास्ट्रक्चर , शिक्षा , हेल्थ आओर आईटी सेक्टरमे राज्य बेसी आगाँ बढ़ल अछि ।
 कानून-व्यवस्थामे सेहो नीक सुधार भेल अछि ।
 ओ मुख्यमंत्रीकेँ कहलखिन्ह जे अमेरिका शिक्षा , कृषि , फूड प्रोसेसिंग , इंफ्रास्ट्रक्चर आओर ऊर्जा क्षेत्रमे बिहारकेँ सहयोग कऽ सकैत अछि ।
 एहिसँ पहिने ओ पटनाक खुदा बख्श ओरिएंटल पब्लिक लाइब्रेरीमे एक टा वेबसाइटक सेहो लांच कयलखिन्ह ।
 → साहित्य अकादेमी बाल साहित्य पुरस्कार २०११ मैथिली लेल मायानाथ झाकेँ हुनकर लोककथा संग्रह "जकर नारी चतुर होइ "लेल देल गेल अछि ।
डॉ. भगवानजी चौधरी , प्रो.चन्द्रधर झा आ डॉ. इन्द्रकान्त झा जूरी रहथि , जूरीमेसँ दू गोटे मैथिली साहित्य लेल अज्ञात नाम रहथि , से विवाद उठल जे जूरीलोकनि साहित्य अकादेमी मैथिली परामर्शदाता समितिक अध्यक्ष श्री विद्यानाथ झा "विदित"क रबर स्टाम्प रहथि ।
२०११ क विदेह साहित्य अकादेमी समानान्तर बाल साहित्य पुरस्कार सेहो मायानाथ झाकेँ "जकर नारी चतुर होइ "लेल देल गेल छल ।
ई घोषणा साहित्य अकादेमीक मैथिली विभाग लेल ओतेक असहज निर्णय नै छल ।
साहित्य अकादेमीक मैथिली विभागक ब्राह्मणवादी चेहराक असल परीक्षा होयत जखन ओकर मूल पुरस्कारक घोषणा होयत ।
२०११क विदेह साहित्य अकादेमी समानान्तर मूल साहित्य पुरस्कार श्री जगदीश प्रसाद मण्डल जीकेँ मैथिलीक आइ धरिक सर्वश्रेष्ठ कथा संग्रह "गामक जिनगी "लेल देल गेल छन्हि ।
नेपाल प्रज्ञा प्रतिष्ठानक सदस्यता ( नेपाल देशक भाषा-साहित्य , दर्शन , संस्कृति आ सामाजिक विज्ञानक क्षेत्रमे सर्वोच्च सम्मान ) नेपाल प्रज्ञा प्रतिष्ठानक सदस्यता श्री राम भरोस कापड़ि ' भ्रमर '() श्री राम दयाल राकेश ( ) श्री योगेन्द्र प्रसाद यादव ( ) नेपाल प्रज्ञा प्रतिष्ठान मानद सदस्यता स्व.सुन्दर झा शास्त्री नेपाल प्रज्ञा प्रतिष्ठान आजीवन सदस्यता श्री योगेन्द्र प्रसाद यादव फूलकुमारी महतो मेमोरियल ट्रष्ट काठमाण्डू , नेपालक सम्मान फूलकुमारी महतो मैथिली साधना सम्मान २०६७ – मिथिला नाट्यकला परिषदकेँ फूलकुमारी महतो मैथिली प्रतिभा पुरस्कार २०६७ – सप्तरी राजविराज निवासी श्रीमती मीना ठाकुरकेँ फूलकुमारी महतो मैथिली प्रतिभा पुरस्कार २०६७ -बुधनगर मोरङ निवासी दयानन्द दिग्पाल यदुवंशीकेँ साहित्य अकादेमी फेलो- भारत देशक सर्वोच्च साहित्य सम्मान ( मैथिली ) १९९४ - नागार्जुन ( स्व. श्री वैद्यनाथ मिश्र "यात्री "१९११-१९९८ ) , हिन्दी आ मैथिली कवि ।
२०१० - चन्द्रनाथ मिश्र ' अमर ' (१९२५- ) - मैथिली साहित्य लेल ।
साहित्य अकादेमी भाषा सम्मान ( क्लासिकल आ मध्यकालीन साहित्य आ गएर मान्यता प्राप्त भाषा लेल ) २०००- डॉ. जयकान्त मिश्र ( क्लासिकल आ मध्यकालीन साहित्य लेल ।
)  २००७- पं.  डॉ.  शशिनाथ झा (क्लासिकल आ मध्यकालीन साहित्य लेल ।
)  पं.  श्री उमारमण मिश्र  साहित्य अकादेमी पुरस्कार- मैथिली १९६६ - यशोधर झा ( मिथिला वैभव , दर्शन ) १९६८ - यात्री ( पत्रहीन नग्न गाछ , पद्य ) १९६९ - उपेन्द्रनाथ झा "व्यास "( दू पत्र , उपन्यास ) १९७० - काशीकान्त मिश्र "मधुप "( राधा विरह , महाकाव्य ) १९७१ - सुरेन्द्र झा "सुमन "( पयस्विनी , पद्य ) १९७३ - ब्रजकिशोर वर्मा "मणिपद्म "( नैका बनिजारा , उपन्यास ) १९७५ - गिरीन्द्र मोहन मिश्र ( किछु देखल , किछु सुनल , संस्मरण ) १९७६ - वैद्यनाथ मल्लिक "विधु "( सीतायन , महाकाव्य ) १९७७ - राजेश्वर झा ( अवहट्ठ : उद्भव ओ विकास , समालोचना ) १९७८ - उपेन्द्र ठाकुर "मोहन "( बाजि उठल मुरली , पद्य ) १९७९ - तन्त्रनाथ झा ( कृष्ण चरित , महाकाव्य ) १९८० - सुधांशु शेखर चौधरी ( ई बतहा संसार , उपन्यास ) १९८१ - मार्कण्डेय प्रवासी ( अगस्त्यायिनी , महाकाव्य ) १९८२ - लिली रे ( मरीचिका , उपन्यास ) १९८३ - चन्द्रनाथ मिश्र "अमर "( मैथिली पत्रकारिताक इतिहास ) १९८४ - आरसी प्रसाद सिंह ( सूर्यमुखी , पद्य ) १९८५ - हरिमोहन झा ( जीवन यात्रा , आत्मकथा ) १९८६ - सुभद्र झा ( नातिक पत्रक उत्तर , निबन्ध ) १९८७ - उमानाथ झा ( अतीत , कथा ) १९८८ - मायानन्द मिश्र ( मंत्रपुत्र , उपन्यास ) १९८९ - काञ्चीनाथ झा "किरण "( पराशर , महाकाव्य ) १९९० - प्रभास कुमार चौधरी ( प्रभासक कथा , कथा ) १९९१ - रामदेव झा ( पसिझैत पाथर , एकांकी ) १९९२ - भीमनाथ झा ( विविधा , निबन्ध ) १९९३ - गोविन्द झा ( सामाक पौती , कथा ) १९९४ - गंगेश गुंजन ( उचितवक्ता , कथा ) १९९५ - जयमन्त मिश्र ( कविता कुसुमांजलि , पद्य ) १९९६ - राजमोहन झा ( आइ काल्हि परसू , कथा संग्रह ) १९९७ - कीर्ति नारायण मिश्र ( ध्वस्त होइत शान्तिस्तूप , पद्य ) १९९८ - जीवकान्त ( तकै अछि चिड़ै , पद्य )  १९९९ - साकेतानन्द ( गणनायक , कथा )  २००० - रमानन्द रेणु ( कतेक रास बात , पद्य )  २००१ - बबुआजी झा "अज्ञात "( प्रतिज्ञा पाण्डव , महाकाव्य )  २००२ - सोमदेव ( सहस्रमुखी चौकपर , पद्य )  २००३ - नीरजा रेणु ( ऋतम्भरा , कथा )  २००४ - चन्द्रभानु सिंह ( शकुन्तला , महाकाव्य )  २००५ - विवेकानन्द ठाकुर ( चानन घन गछिया , पद्य )  २००६ - विभूति आनन्द ( काठ , कथा )  २००७ - प्रदीप बिहारी ( सरोकार , कथा )  २००८ - मत्रेश्वर झा ( कतेक डारि पर , आत्मकथा )  २००९- स्व. मनमोहन झा ( गंगापुत्र , कथासंग्रह )  २०१० - श्रीमति उषाकिरण खान ( भामती , उपन्यास )  साहित्य अकादेमी मैथिली अनुवाद पुरस्कार  १९९२ - शैलेन्द्र मोहन झा ( शरतचन्द्र व्यक्ति आ कलाकार-सुबोधचन्द्र सेन , अंग्रेजी )  १९९३ - गोविन्द झा ( नेपाली साहित्यक इतिहास - कुमार प्रधान , अंग्रेजी )  १९९४ - रामदेव झा ( सगाइ - राजिन्दर सिंह बेदी , उर्दू )  १९९५ - सुरेन्द्र झा "सुमन "( रवीन्द्र नाटकावली - रवीन्द्रनाथ टैगोर , बांग्ला )  १९९६ - फजलुर रहमान हासमी ( अबुलकलाम आजाद - अब्दुलकवी देसनवी , उर्दू )  १९९७ - नवीन चौधरी ( माटि मंगल - शिवराम कारंत , कन्नड़ )  १९९८ - चन्द्रनाथ मिश्र "अमर "( परशुरामक बीछल बेरायल कथा - राजशेखर बसु , बांग्ला )  १९९९ - मुरारी मधुसूदन ठाकुर ( आरोग्य निकेतन - ताराशंकर बंदोपाध्याय , बांग्ला )  २००० - डॉ. अमरेश पाठक , ( तमस - भीष्म साहनी , हिन्दी )  २००१ - सुरेश्वर झा ( अन्तरिक्षमे विस्फोट - जयन्त विष्णु नार्लीकर , मराठी )  २००२ - डॉ. प्रबोध नारायण सिंह ( पतझड़क स्वर - कुर्तुल ऐन हैदर , उर्दू )  २००३ - उपेन्द्र दोषी ( कथा कहिनी - मनोज दास , उड़िया )  २००४ - डॉ. प्रफुल्ल कुमार सिंह "मौन "( प्रेमचन्द की कहानी – प्रेमचन्द , हिन्दी )  २००५ - डॉ. योगानन्द झा ( बिहारक लोककथा - पी. सी. राय चौधरी , अंग्रेजी )  २००६ - राजनन्द झा ( कालबेला - समरेश मजुमदार , बांग्ला )  २००७ - अनन्त बिहारी लाल दास "इन्दु "( युद्ध आ योद्धा - अगम सिंह गिरि , नेपाली )  २००८ - ताराकान्त झा ( संरचनावाद उत्तर-संरचनावाद एवं प्राच्य काव्यशास्त्र - गोपीचन्द नारंग , उर्दू )  २००९ - भालचन्द्र झा ( बीछल बेरायल मराठी एकाँकी - सम्पादक सुधा जोशी आ रत्नाकर मतकरी , मराठी )  २०१० - डॉ. नित्यानन्द लाल दास ( "इग्नाइटेड माइण्ड्स "– मैथिलीमे "प्रज्वलित प्रज्ञा "- डॉ.ए.पी.जे. कलाम , अंग्रेजी ) साहित्य अकादेमी मैथिली बाल साहित्य पुरस्कार २०१० - तारानन्द वियोगीकेँ पोथी "ई भेटल तँ की भेटल "लेल २०११- मायानाथ झा "जकर नारी चतुर होइ "लेल प्रबोध सम्मान  प्रबोध सम्मान - श्रीमति लिली रे ( - )  प्रबोध सम्मान - श्री महेन्द्र मलंगिया ( - )  प्रबोध सम्मान - श्री गोविन्द झा ( - )  प्रबोध सम्मान - श्री मायानन्द मिश्र ( - )  प्रबोध सम्मान - श्री मोहन भारद्वाज ( - )  प्रबोध सम्मान - श्री राजमोहन झा (- )  प्रबोध सम्मान - श्री जीवकान्त ( - )  प्रबोध सम्मान - श्री सोमदेव ( - )  यात्री-चेतना पुरस्कार  २००० ई.  पं. सुरेन्द्र झा "सुमन ", दरभंगा ;  २००१ ई.  – श्री सोमदेव , दरभंगा ;  २००२ ई.  श्री महेन्द्र मलंगिया , मलंगिया ;  २००३ ई.  श्री हंसराज , दरभंगा ;  २००४ ई.  डॉ. श्रीमती शेफालिका वर्मा , पटना ;  २००५ ई. श्री उदय चन्द्र झा "विनोद ", रहिका , मधुबनी ;  २००६ ई. श्री गोपालजी झा गोपेश , मेंहथ , मधुबनी ;  २००७ ई. श्री आनन्द मोहन झा , भारद्वाज , नवानी , मधुबनी ;  २००८ ई. श्री मंत्रेश्वर झा , लालगंज , मधुबनी  २००९ ई. श्री प्रेमशंकर सिंह , जोगियारा , दरभंगा  २०१० ई.  डॉ. तारानन्द वियोगी , महिषी , सहरसा कीर्तिनारायण मिश्र साहित्य सम्मान  २००८ ई.  – श्री हरेकृष्ण झा ( कविता संग्रह "एना तऽ नहि जे ")  २००९ ई. श्री उदय नारायण सिंह "नचिकेता "( नाटक नो एण्ट्री : मा प्रविश )  २०१० ई.  श्री महाप्रकाश ( कविता संग्रह "संग समयके ") भारतीय भाषा परिषद , कोलकाता युवा पुरस्कार ( २००९ – १० ) गौरीनाथ ( अनलकांत )केँ मैथिली लेल ।
भारतीय भाषा संस्थान ( सी.आइ.आइ.एल.) , मैसूर रामलोचन ठाकुर : अनुवाद लेल भाषा-भारती सम्मान २००३ - ०४ ( सी.आइ.आइ.एल. , मैसूर ) जा सकै छी , किन्तु कियाक जाउ - शक्ति चट्टोपाध्यायक बांग्ला कविता-संग्रहक मैथिली अनुवाद लेल प्राप्त ।
रमानन्द झा ' रमण ' : अनुवाद लेल भाषा-भारती सम्मान २००४ - ०५ ( सी.आइ.आइ.एल. , मैसूर ) छओ बिगहा आठ कट्ठा- फकीर मोहन सेनापतिक ओड़िया उपन्यासक मैथिली अनुवाद लेल प्राप्त ।
विदेह समानान्तर साहित्य अकादेमी पुरस्कार १. विदेह समानान्तर साहित्य अकादेमी फेलो पुरस्कार २०१०-११ २०१० श्री गोविन्द झा (समग्र योगदान लेल) २०११ श्री रमानन्द रेणु (समग्र योगदान लेल) २. विदेह समानान्तर साहित्य अकादेमी पुरस्कार २०११-१२ २०११ मूल पुरस्कार- श्री जगदीश प्रसाद मण्डल (गामक जिनगी , कथा संग्रह) २०११ बाल साहित्य पुरस्कार- ले. क.  मायानाथ झा (जकर नारी चतुर होइ , कथा संग्रह) २०११ युवा पुरस्कार- आनन्द कुमार झा (कलह , नाटक) २०१२ अनुवाद पुरस्कार- श्री रामलोचन ठाकुर- (पद्मा नदीक माझी , बांग्ला- माणिक वन्दोपाध्याय , उपन्यास बांग्लासँ मैथिली अनुवाद) → पूर्व रेल मंत्री आओर आरजेडी प्रमुख लालू प्रसाद यादव जी फेरसँ माछ खाय लगलाह ।
 माछ खायकेँ लेल ओ भगवानसँ माफी सेहो मांगलखिन्ह ।
 असलमे करीब साल पहिने लालूजी माँछ-मासु खेनाय बंद कय देने छलखिन्ह ।
 ओहि समय हुनकर कहब छलन्हि जे सपनामे भोला बाबा आबि कऽ हुनकासँ माँछ-मासु छोड़ि देबय लेल कहलखिन्ह ।
 तऽ लालू जी भगवानकेँ सपनाक बादहुँ कियाक फेरसँ माछ खेनाय शुरू कय देलाह ।
असल बात तऽ ओहे जानताह ।
 मुदा माछ खेनाय शुरू करयकेँ बात ओ मानि रहल छथिन्ह ।
 जखन लोक हुनकासँ पुछलखिन्ह जे माछ खेनाय कियाक छोड़ि देने छलहुँ तऽ ओ अपन अंदाजमे कहलखिन्ह जे माथा गरम रहय छल तेही लेल ।
→ नया साल अहाँ सभँके लेल मंगलमय होय ।
 नया साल अहाँकेँ लेल नव-नव खुशी लऽ कऽ आबय , अपन लोककेँ संग दोसरोंकेँ प्यार मिलय , सुख मिलय , शांति मिलय , संतुष्टि मिलय ।
→ देशमे चारु कात हाहाकार मचल रहैत अछि ।
 लोक महंगाई , हिंसा , लूटपाट , रिश्वत , अफसरशाही , मिलावटखोरी , अराजकता , अव्यवस्था , घोटाला आओर भ्रष्टाचारसँ परेशान रहैत अछि ।
 त्राहि-त्राहि करैत रहैत अछि ।
एहि संकट , दुखकेँ कोनो हल नहि देखाय छनि ।
 अंधेरगर्दीसँ निकलयकेँ कोनो रास्ता नहि देखाय छनि ।
 एहि सभसँ तंग आबि एक टा बैसार कयल जायत अछि ।
बैसारमे फैसला होइत अछि जे सभ लोककेँ गब्बर सिंहकेँ लग चलि कऽ फरियाद करबाक चाही ।
 एक टा गब्बरे सिंह एहन छथि जिनकर धाक सभ ठाम चलय छनि आओर लोक हुनकर कहलकेँ टालयकेँ हिम्मत नहि कऽ सकैत अछि ।
गब्बर सिंह आब ओ पुरनका गब्बर सिंह नहि रहि गेल छल ।
 समय-कालक अनुसार हुनकर चोला बदलि गेल छल ।
 एहि उम्रमे अयलाक बाद गब्बरकेँ ज्ञानक प्राप्ति भऽ गेल छलन्हि आओर ओ स्वयं देश , समाजक एहि हालसँ दुखी छलाह ।
मुदा ओ स्वयं पहल नहि करय चाहय छलाह ।
 ओ चाहय छलाह जे दू-चारि टा लोक हुनका ओहि ठाम आबि एहि मुद्दाकेँ उठा सोझराबयकेँ रिक्वेस्ट करथिन्ह तऽ ओ किछु ठोस कदम उठाबयकेँ कोशिश करथिन्ह ।
स्वयं आगाँ बढलासँ ओ महत्व नहि रहि जाइत अछि ।
 एहि लेल ओ अपन पूर्व डकैत जिनका सेहो गब्बर जकाँ ज्ञानक प्राप्ति भऽ गेल छलन्हि ; किछु चेला सभकेँ , शिष्य सभकेँ सभ ठाम खेरा देने छलखिन्ह ।
गब्बरक कार्यकर्त्ता सभ अपन-अपन मुहिममे लागि गेलाह ।
 मिशनक सफलता सेहो हाथ लागल ।
 तंग-परेशान लोक सभ गब्बर सिंहक दरबारमे गुहार लगाबय लेल तैयार भऽ गेलाह ।
ज्ञानप्राप्तिक बाद गब्बर सेहो रामगढ़क जंगल छोड़ि इंद्रप्रस्थक भव्य सुरक्षित कोठीमे रहय लागल छलाह ।
 एहि ठाम दरबार लागैत छल ।
 लोक सभकेँ दुख-दर्द दूर करयकेँ कोशिश कयल जाइत छल ।
एतबा होएतहुँ गब्बर सिंह बड़ दिनसँ अपनाकेँ साइडलाइन जकाँ सेहो महसूस करैत छलाह ।
 सक्रिय राजनीतिसँ अपनाकेँ दूर पाबय छलाह ।
 ओ चाहय छलाह जे सत्ता हाथमे नहि रहितहुँ किंगमेकरक भूमिकामे तऽ रहबाके चाही आओर ई तऽ मन माँगल मुराद जकाँ छल ।
 लोक सभकेँ परेशानी दूर करयकेँ नामपर अपनाकेँ फेरसँ चमकाबयके  , अपन धाक जमाबयके ,  लोकके सामने गॉडफादर जकाँ बनयके तय दिन त्रस्त लोककेँ प्रतिनिधि सभ गब्बरक दरबारमे हाजिर भेलाह ।
 अपन दरबारमे आम जनताकेँ , विवश लोककेँ , दुखी- परेशान लोककेँ , नुमाइंदा सभकेँ अयबाक खबर सुनि गब्बर भीतरे-भीतर खूब प्रसन्न भेलाह ।
गब्बर सिंह दरबाहमे हाजिर भेलखिन्ह ।
 लोक सभ दुखी मनसँ अपन व्यथाक बखान करलखिन्ह ।
 कोनो प्रतिनिधि हिंसा , लूटपाट , कायदा-कानूनक मुद्दा उठौलखिन्ह तऽ कोनो प्रतिनिधि महंगाई , रिश्वत , घोटाला आओर भ्रष्टाचारकेँ ।
ई सभ सुनतहि गब्बर सिंह तमसा गेलाह आओर जोरसँ बजलाह – आयँ , अहाँ सभ ई की कहि रहल छी ।
 ई सभ करयबला कतेक लोक अछि ?
घोटाला , भ्रष्टाचार करय बला कतेक लोक अछि ?
स्विस बैंकमे     → भाई बहिनकेर प्रेमक पावनि सामा-चकेवा… बुझि गेल लालटेन… → → आशीष झा समाज जखन भावनाक धारमे बहैत अछि , तऽ ओकर दृष्टि बहुत सीमित आ संकुचित भऽ जाइत अछि ।
एहनमे समाजमे रहनिहार विद्वानकेँ सेहो दूर धरि नहि देखबासँ वंचित भऽ जाइत छथि ।
कखनो-कखनो ओ एहन समूहक संग एहन फैसला लेल माँग उठा दैत छथि , जे आगू चलि कऽ समाज लेल विनाशकारी साबित होइत अछि ।
किछु एहने आइ-काल्हि देशमे भऽ रहल अछि ।
बिहारकेँ बाँटि कऽ मिथिला राज्य बनेबा लेल लगातार माँग भऽ रहल अछि ।
ई माँग नव नहि अछि , मुदा तेलंगानाकेँ केंद्रसँ सकारात्मक उत्तर भेटलाक बाद देशमे कुल नौ-दस टा नव राज्यक माँग तेज भऽ गेल ।
एहि राज्यक गठनक माँगक पाछु मंशा जे होय , मुदा कारण सभ विकास बता रहल अछि ।
छोट राज्यक गठनक लेल सबसँ पैघ आधार बनल विकास आइ बहसक मुद्दा बनि गेल अछि ।
हमर विरोध छोट राज्यक गठनसँ नहि अछि , मुदा सवाल उठैत अछि जे की छोट राज्य विकासक पर्याय अछि ।
निश्चित रूपसँ एकर सर्वमान्य उत्तर नहि अछि ।
केंद्र सरकार दिसंबर , केँ जखन आंध्रप्रदेशसँ अलग तेलंगाना राज्य बनेबाक माँगकेँ स्वीकृति देलक , तऽ तेलंगानावासीकेँ लागल जे हुनकर पुरान सपना आब सच भऽ रहल अछि ।
अलग राज्य बनलापर ओ आब अपन संग भऽ रहल बेमातर ( सौतेला ) व्यवहारकेँ नहि सहताह , संगहि हुनकर अपन सरकार होयत , जतय ओ अपन गप सही ढंगसँ राखि सकताह ।
एहि तरहेँ ओ विकासक मार्गपर अपन सफर शुरू कऽ देताह ।
कमोवेश एहि तरहक धारणा मिथिला सहित अन्य छोट राज्यक माँग करनिहारलोकनिक सेहो अछि ।
एहि ठाम गौर करबाक गप अछि जे की ओ वर्त्तमान सरकारमे विकाससँ वंचित छथि ।
जँ ओ सहीमे वंचित छथि तऽ अपन सरकारकेँ ओ कोना चुनलथि ।
अपन वोटसँ चुनल सरकारपर ओ कोना एहन आरोप लगा सकैत छथि ।
कि आंध्रमे एको टा मुख्यमंत्री तेलंगानासँ नहि भेल , की बिहारमे मिथिला क्षेत्रक गरीबी लेल एहि क्षेत्रस बनल मुख्यमंत्री जिम्मेदार नहि छथि ।
की अलग राज्य बनलाक बाद वर्त्तमान नेता चुनाव नहि लड़ताह ।
निश्चित तौरपर छोट राज्यक गठनक माँगक पाछु मुद्दा विकास अछि , मुदा समग्र नहि ।
अलग राज्य बना कऽ अपन समाजकेँ पूर्ण विकसित करबाक जे सपना देखल जा रहल अछि , ओ अपन विकास धरि संकुचित भऽ सकैत अछि ।
जँ एहन गप नहि होयतै तऽ साल पहिने बनल तीन टा नव राज्य झारखंड , उत्तराखंड आ छत्तीसगढ़ एहि एक दशकमे कि सही मायनेमे अपन तस्वीर बदलि लेलक ?
की ओ अपनाआपकेँ ओहि ठाम पहुँचा सकल , जतय ओ विभाजनसँ पूर्व अपनाकेँ देखि रहल छल ।
प्राकृतिक संसाधनसँ भरपूर झारखंड आइ कतबा विकसित भेल , ई तऽ सभहक सामने अछि ।
झारखंड जखन बिहारसँ अलग भेल छल , तखन ओकर प्रति व्यक्ति सकल घरेलू उत्पाद टका सालाना छल ।
आइ हालातमे कोनो खास बदलाव नहि भेल अछि ।
झारखंड बनलाक फायदा आदिवासी नहि उठा पाबि रहल छथि ।
नौ सालमे छह टा सरकार ।
मधु कोड़ा आ शिबू सोरेन सन मुख्यमंत्री ।
सत्तानायकक एहि बदनियतक खामियाजा झारखंड बनलाक बाद बिहारमे रहलासँ बेसी झारखंडक जनता उठा रहल अछि ।
छत्तीसगढ़मे राजनीतिक स्थिरताक बावजूद विकासक गति बिहार सन राज्यसँ कम रहल आ नक्सल सन समस्या बढ़ल ।
मे एहि ठामक प्रति व्यक्ति सकल घरेलू उत्पाद टका सालाना छल ।
आइ हालातमे मात्र दू फीसदीक बढोतरी दर्ज कयल गेल अछि ।
एकरा कोनो खास बदलाव नहि कहल जा सकैत अछि ।
अलग राज्य बनलाक बावजूद एहि ठामक फीसदी जनता कहूना अपन पेट चला रहल अछि ।
जहाँ धरि उत्तराखंडक सवाल अछि ओकर स्थिति झारखंड आ छत्तीसगढ़सँ किछु नीक हेबाक पाछु ओकरा भेटल विशेष राज्यक दर्जा अछि ।
जहाँ धरि यूपीक मुख्यमंत्री मायावतीक बुंदेलखंड आ पूर्वांचल बनेबाक मांग अछि ।
तऽ ई तथ्य नहि बिसरबाक चाही जे मायावती ओ नेता छथि जे स्थायी सरकारक विरोध करैत रहलथि अछि ।
अस्थायी सरकारमे छोट-छोट दलक महत्व बढ़ि जाइत अछि आ राजनीतिक अस्थिरतामे एहन दल अपन भूमिका बढ़ा लेत ।
कहिओ नहि भूलय बला ।
 एहि दिन मिलल छलीह अल्का ।
 क्लासमे विद्यार्थी सभक इंट्रोडक्शन चलि रहल छल ।
 सभ अपन-अपन परिचय द रहल छलखिन्ह ।
परिचयसँ पता चलय जे हम आओर अल्का दूनू मूल रूपसँ दरभंगासँ छी ।
 बिहारसँ आओर कय टा छात्र छलखिन्ह मुदा जखन बात अपन शहरक होय तऽ लगाव कनी बेसी बढ़ि जाइत अछि ।
अल्का यानी मैथिल ब्यूटी यानी सभसँ अलग ,  एकदमसँ मासूम ।
 एक टा अलगे भोलापन लेने ।
 मनसँ , दिलसँ एकदम अयना जकाँ साफ ।
 एहि दुनियाक छल-कपट , होशियारीसँ एकदम दूर ।
 बोली तऽ अतेक मीठ जेना आवाजमे मिश्री घोरल होय ।
 एकदमसँ बच्चा जकाँ मासूमियत लेने ।
 कतबो खिसिआयल छी अल्काक आवाज सुनि लिअ सभ छूमंतर ।
 मैथिल लोक तऽ ओहिना मीठ होय छथिन्ह आ मैथिली अपनामे सभसँ मिठास लेने मुदा अल्काकेँ हिन्दी , अंग्रेजी सेहो ओतबे मीठ ।
 मंदिरक घंटी जकाँ मनकेँ प्रसन्न कऽ देबय बला ।
 हजारों-लाखों लोकमे एक टा मुश्किलसँ मिलत अहाँकेँ अल्का जकाँ ।
मिलनाय-जुलनाय एना जेना अपन घर-परिवारक एक टा सदस्य होयतीह ।
 सादगी एहन जे अहाँक मुँहसँ अनायास निकलि जायत ब्यूटी ।
 जिनका श्रृंगारक कोनो जरूरते नहि होय ।
पढ़ाईमे सेहो बड़ तेज ।
 अपन विषयपर नीक पकड़ि ।
 दोस्ती बढ़ैत गेल ।
 खेनाय-पीनाय , पढ़नाय-लिखनाय , घुमनाय-फिरनाय , लाइब्रेरी , फिल्म , मार्केटिंग सभ संगे-संग ।
 लड़का-लड़कीक कोनो बंधन नहि ।
 गाम-घरसँ दूर दिल्लीमे सभ बंधनसँ मुक्त ।
 पढ़ाई , क्लासक बाद कहिओ सीपी जनपथ तऽ कहिओ एन एन मार्केट , कमला मार्केट , करोलबाग , लालकिला तऽ अक्षरघाम मंदिर घुमनाय होइत रहल ।
हाथमे हाथ लेने , कन्हापर हाथ रखने घुमयमे , गली-मोहल्लामे मकईकेर भुट्टा , गोल-गप्पा खायमे ।
 इंडिया गेटक पास भेल-पुरी आओर आइसक्रीमक सामने फाइव स्टार होटलक मेनू फीका पड़ि जाइत छल ।
प्रगति मैदानक फेयर होय आ दिल्ली हाटक झाल-मुरही सेहो एहन तृप्ति दैत छल जेहन कोनो पकवान नहि देत ।
 कहि सकय छी जे एहि सभमे समय आओर संगतक असर होय छै ।
मंडी हाउसमे होय बला कोनो कार्यक्रम होय , गीत-संगीत होय आ फेर दिल्लीमे होय बला दोसर समारोह सभ ।
 एहि सभमे दूनू गोटेकेँ संग-संग समय गुजारनाय जेना पढ़ाई-लिखाईयक लेल एक टा नवका ऊर्जा प्रदान करैत छल ।
हमर दूनूकेँ बेसि समय संगहि-संग गुजरय लागल ।
 मनहि-मन हुनका प्रति प्रेम सेहो उमड़य लागल ।
 अल्काक बिनु एकहुँ पल बितौनाय मुश्किल लागैत छल ।
 हुनकर गैरमौजूदगी विचलित करय जेना भऽ जाइत छल ।
एहन नहि रहय जे एकदमसँ दीवाना जकाँ हाल रहय मुदा जँ कोनो क्लास , कोनो ठाम जतय हुनका होयबाक चाही छल , ओतय नहि देखलापर लागैत छल जे कखन अयतीह ।
 एक-एक पलक इंतजार भारी लगैत छल ।
दिन मस्तीसँ गुजरि रहल छल ।
 पढ़ाई-लिखाई एकदम जोरसँ चलि रहल छल ।
 अल्काक संग रहलाक कारण कहि सकय छी दोगुना उत्साहसँ भऽ रहल छल ।
करीब आठ मास बाद फरवरीकेँ ' वैलेंटाइन डे 'पर कॉलेजमे मस्ती चलि रहल छल ।
 सभ अपन-अपन प्रेमक इजहार कऽ रहल छलखिन्ह ।
 नव-नव जोड़ी सेहो बनि रहल छल ।
मुदा जखन अल्काक बारी आयल तऽ ओ कहलीह जे ओ ' इन रिलेशन ' छथीह आओर लड़का मुम्बईमे काज करैत अछि ।
 ई सुनतहि जेना वज्रपात भऽ गेल ।
 अचानक सभ किछु बदलल लागय लागल ।
हमर बारी आयल तऽ हम सेहो कहि पाछा छोड़ैलहुँ जे हमरो एक टा लड़कीसँ प्रेम अछि आओर ओ हमर अपने दिसकेँ छथिन्ह ।
 एहिमे कोनो गलती सेहो नहि छल ।
 मुदा अल्का समझलीह जे ओ कोनो दोसर लड़कीक गप भऽ रहल अछि ।
खैर एकर असर आओर दोसर काजपर नहि पड़ल ; अल्काक व्यवहारमे सेहो कोनो बदलाव नहि आयल मुदा हमरा मनमे एक टा काँट तऽ चुभि चुकल छल ।
 जे ओ कोनो दोसर लड़काकेँ चाहैत छथि ।
एम्हर अल्का एक दू बेर हमर मनक थाह लेबयकेँ कोशिश करलीह ।
 हम कोनो नहि कोनो खिस्सा-कहानी सुना हुनका भरमा दियन्हि ।
 हम ई कहि टालि दय छलहुँ जे एहिमे जे करताहसे बाबू जी करताह ।
 अखन अपन भविष्यक बारेमे सोचनाई नीक रहत ।
किछु दिनकेर बाद ई आयल-गेल बात भऽ गेल ; सभ किछु पहिनहि जकाँ चलय लागल ।
कॉलेज खत्म भेलाक बाद हुनकर सेलेक्शन आईआईएम अहमदाबादमे भऽ गेलन्हि आओर हम जर्नलिज्मक पढ़ाई करय लेल चलि गेलहुँ ।
फोन , मेल , चैटसँ संपर्क बनल रहल ।
 गाम जाय काल दिल्ली हमरासँ मिल कऽ जाय छलीह आओर छुट्टीमे हुनकर बेसि समय हमरे संग दिल्लीमे बीतय छलन्हि ।
मैनेजमेंट करलाक बाद ओ एक टा नीक एमएनसीमे लागि गेलीह आओर एम्हर हमहुँ एक टा नीक चैनलमे काज रहय लगलहुँ ।
 जिनगी अपन रफ्तारसँ चलि रहल छल ।
मुदा नौकरीक बाद पहिल होली हमरा लेल नीक नहि रहल ।
 होलीक बाद छुट्टीसँ अयलाक बाद ओ हमरासँ लिपटि कऽ जी भरि कनलीह ।
 हम हुनकर पीठ , केश सहलाबैत बेर-बेर कानयकेँ कारण पूछैत जा रहल छलहुँ आओर ओ फफकैत जा रहल छलीह ।
जखन कतैन-कनैत मन किछु शांत भेलन्हि तऽ कहलीह जे हुनकर शादी अमेरिकामे रहय बला एक टा सॉफ्टवेयर इंजीनियरसँ तय भऽ गेलन्हि ।
 लड़का अपने दिसकेँ मैथिले छथिन्ह ।
आब लड़खड़ाएकेँ बारी हमर छल ।
 एक तऽ हुनकर कानयकेँ कारण पहिनहिसँ दिलक धड़कन तेज छल कोनो अनहोनीक आशंकासँ ।
 हुनकर गप सुनि एकदमसँ सन्न रहि गेलहुँ ।
हम जेना एकदमसँ पाथर बनि गेलहुँ ।
 आब हमहुँ कानय लागलहुँ ।
 आँखिसँ लोर नहि खसि रहल छल मुदा छाती फाटि रहल छल ।
जखन घंटा-डेढ़ घंटाकेर बाद मन किछु शांत भेल तऽ अपनासँ अलग करैत हुनका कहलियन्हि जे अहाँ तऽ कहय छलहुँ जे अहाँ मुम्बईमे रहय बला कोनो लड़काक संग ' इन रिलेशन 'मे छी , फेर ई कि भेल ?
ओ फेरसँ फफा पड़लीह आओर कहुना कऽ बोललीह जे गाम-घर , अपना शहरसँ बाहर रहनाय कोनो लड़कीक लेल बड़ कठिन होय छै , फेर दरभंगा जैसन छोट शहर से एकदमसँ मेट्रो , राजधानी दिल्लीमे रहनाई तऽ आउरो ।
कॉलेजमे सिंगल लड़की पाछा कय टा लड़का पड़ल रहय छै ।
 एहिठाम जखन लोककेँ पता चलि जाय छै कि फलां लड़की ककरो संग रिलेशनमे छै तऽ ओहि लड़कीकेँ लड़का सभ प्यारक नजरिसँ नहि देखय छथिन्ह ।
फ्लर्ट करयकेँ नहि करय छथिन्ह ।
एहि लेल अहाँ देखबय जे ऑर्कुट , फेसबुक आओर दोसर ठाम लड़की सभ अपन स्टेट्समे ' इन रिलेशन ' लिख दय छै जाहिसँ लड़का सभकेँ फ्लर्टिंगसँ बचल रहय ।
हमहुँ एहि चलते सभकेँ कहने छलहुँ जे इन रिलेशन छी ।
 जाहिसँ कॉलेजक लड़का संभ प्रेम–प्यारकेँ नजरिसँ नहि देखय ।
 आओर अहाँ ओतेक दिन हमरा संग रहलहुँ अहाँकेँ ई नहि लागल जे हम सिर्फ लड़का सभक लेल एना कहने छलहुँ ।
 मुदा हमर छोड़ु अहाँ तऽ रिलेशनमे छी ने ?
आब रहल नहि गेल ।
 एकदमसँ करेज फाटि गेल ।
 ओतेक देरसँ जे अपनाकेँ रोकने छलहुँ जोर-जोरसँ कानय लगलहुँ ।
 कहलियन्हि जे हमरो तऽ अहि जकाँ हाल अछि ।
 हमरा लेल तऽ अहीं सभ किछ छलहुँ ।
 जखन अहाँक मुँहसँ इन रिलेशनक बात सुनलहुँ तऽ हमहुँ ओहे बात कहि देलहुँ ।
मुदा हमर बातमे ई सच्चाई रहय जे लड़की अपने शहरकेँ छथि ।
 अहाँ हमरे शहरकेँ छलहुँ आओर अहाँकेँ बारेमे मां-बाबूजी ना नहि कहि सकय छलखिन्ह ।
अल्काकेँ लेल तऽ जेना करेजक संग घरती सेहो फाटि गेल होय ।
 आह करैत कहलीह ।
 हे भगवान ई कि भऽ गेल ।
 हिनके अहाँ हमरा कनियोँ हिंट देने रहितहुँ तऽ ई नहि भेल रहैत ।
 अहाँ जँ एकहुँ बेर अपन दिलक हाल हमरा कहने रहतहुँ तऽ हम ई नहि होअ दितहुँ ।
ई कहि ओ अपन दूनू हाथक मुक्कासँ हमर सीनापर मारय लगलीह ।
आओर आई हेट यू ।
 आई हेट यू कहैत अपन बैग उठा केबार खोलैत बाहर निकलि गेलीह ।
 हम रोकयकेँ कोशिश करलहुँ मुदा ओ तेजीसँ झटकारैत चलि गेलीह ।
 हमर विआह -  हमर विआह -  हमर विआह -  हमर विआह -  हमर विआह - हमर विआह - हमर विआह - → ओम्हर मां-बाबूजी परेशान , एम्हर हमर जान सांसतमे ।
 ई पंडितबा एहन बीर्रौ आनि देलक जे , आब कि-कि कहुँ ।
 भेटैत तऽ किछु करतहुँ ।
 बाबूजी आओर मांकेँ तऽ हरदम हमर बिआहेकेँ फिक्र लागल रहै छनि ।
 कहिआ करबह , केहन… → डॉ. समरेन्द्र प्रताप सिंह ललित नारायण मिथिला विश्वविद्यालयक कुलपति बनायल गेलाह ।
 डॉ. समरेन्द्र जी दरभंगा मेडिकल कॉलेज आओर अस्पताल डीएमसीएचक प्रिंसिपल रहि चुकल छथिन्ह ।
 मुख्यमंत्री नीतीश कुमारसँ विचार-विमर्श करलाक बाद राज्यपाल देबानंद कुंवर ई नियुक्ति कयलखिन्ह ।
एकरे संग डॉ. ध्रुव कुमार तिलकामांझी विश्वविद्यालय भागलपुरक आओर प्रो.  अरुण कुमार सिन्हा बीके मंडल विश्वविद्यालय मधेपुराक प्रतिकुलपति बनायल गेलाह ।
 एहि बारेमे अधिसूचना जारी कऽ देल गेल अछि ।
→ राहुल गाँधी तऽ दरभंगा दौरा कऽ चलि गेलाह मुदा माललाकेँ गरमा गेलाह ।
 ललित नारायण मिथिला विश्वविद्यालयमे राहुल गाँधीक कार्यक्रमकेँ लऽ कऽ आल इंडिया स्टूडेंट्स एसोसिएशन आओर अखिल भारतीय विद्यार्थी परिषद विरोध दर्ज करयलक अछि ।
 दूनू छात्र संगठनक आरोप अछि जे विश्वविद्यालयक राजनीतिकरण कऽ देल गेल अछि ।
 एकरा लेल ओ कुलपतिकेँ जिम्मेदार ठहराबैत छथिन्ह ।
 आल इंडिया स्टूडेंट्स एसोसिएशन एकरा लऽ कऽ विरोध मार्च सेहो निकालत ।
 मुदा अखिल भारतीय विद्यार्थी परिषदकेँ तऽ कहब अछि जे एहिठामक शैक्षणिक माहौलकेँ अपवित्र कऽ देल गेल अछि ।
 एहिकेँ लऽ कऽ परिषदक विद्यार्थी सभ विश्वविद्यालय कैम्पसमे गंगाजलक छिड़काव कयलाह ।
 एहि क्रममे किछु छात्र विश्वविद्यालयक कुलपति डॉ पद्माशा झापर सेहो गंगाजल छिड़कि देलखिन्ह ।
 काफी बाता-बाती सेहो भेल ।
 कुल मिला ऽक पूरा विश्वविद्यालयमे आइ-काल्हि सिर्फ राहुल गांधीक चर्चा अछि ।
→ सीतामढ़ीक रुन्नीसैदपुरमे बागमती नदीक तटबंध टूटि गेल अछि ।
 तटबंध टूटलासँ एक टा बड़का इलाकामे पानि घुसि गेल ।
 सीतामढ़ी , मुजफ्फरपुरक करीब गाममे पानि घुसल अछि ।
 बिहार सरकारक तरफसँ एक टा उच्च स्तरीय जाँच दल भेजल जा रहल अछि ।
 एहि दलमे तमाम बड़का अफसर शामिल हेथिन्ह ।
 सरकारक तरफसँ राहतक काज शुरू कयल जा रहल अछि ।
 मुदा लोकक कहब छनि कि ओ नाकाफी अछि ।
 लोक सभक इहो कहब छनि जे तटबंध प्रशासनक लापरवाहीक कारणेँ टूटल अछि ।
रुन्नीसैदपुरक लोकक कहब छनि जे बाँधमे पहिने छोटका छेद छल ।
 छेद दऽ कऽ पानिकेँ निकलैत देखि लोक सभ एकर जानकारी अफसर सभकेँ देलखिन्ह ।
 मुदा एहि गरमीमे के घरसँ बाहर निकलैत अछि ?
किछु नहि कयल गेल ।
 छोट छेद बड़का भऽ गेल ।
 एहन बड़का भेल जे - फीट चौड़ा भऽ गेल  आओर पानिक दबावपर ई हर समय बढ़िये रहल अछि ।
 मुदा अहाँ कोनो अफसरसँ लापरवाहीक बात कहिऔ ओ मानय लेल तैयार नहि हेताह ।
 कहताह हमर व्यवस्था दुरुस्त अछि ।
दूर-दराजक गाममे बाँध टूटलाक खबर फैलल तऽ लोक सभ सामान लऽ भागय लगलाह ।
 मुदा कतेक भागताह , ऊंच ठाम शरण लेलाह ।
 बेसि लोक तऽ बाँधेपर शरण लेने छथि ।
 अखन तऽ बिहारमे ढंगसँ पानि नहि भेल अछि ।
 गरमीसँ सूखाक स्थिति अछि एहिमे नेपाल दिससँ आयल पानिसँ बागमतीमे पानि उफान मारि रहल अछि ।
 सोचिऔ जखन पानि अयनाय शुरू होयत तऽ की हाल होयत ।
 अखन कय टा गाममे पानि घुसल अछि ।
 अहाँ सभ ई बताबयकेँ कोशिश करु कि कहिँ अफसर सभकेँ ई कोशिश तऽ नहि रहय छनि जे बाढ़ि आयत तऽ सरकारी राहत , बचावक नामपर पाई , सामान आयत ?
पाई आयत तऽ कमायकेँ मौका मिलत ?
कि एहन मंशा तऽ नहि रहय छनि ?
अहाँ अपन विचार राखब ।
 → रेल मंत्री ममता बनर्जी शुक्रदिन फरवरीकेँ अपन रेल बजट पेश करतीह ।
 आब देखयकेँ ई अछि जे एहि बेरक रेल बजट इंडियाक रेल बजट रहैत अछि आ की बंगालक ।
 कियाक तऽ आगाँ पश्चिम बंगालमे विधान सभा चुनाव होय बला अछि आओर ममता बनर्जीकेँ नजरि राइटर्स बिल्डिंगपर छनि ।
चूंकि पश्चिम बंगालमे , असममे चुनाव अछि एहि लेल बेसि नवका ट्रेन भाया हावड़ा , सियालदह देल जा सकैत अछि ।
 नवका-नवका रेल परियोजना बंगालकेँ मिल सकैत अछि ।
 रेल मेडिकल आओर दोसर स्कूल-कॉलेज खोलि सकैत अछि ।
ममता बनर्जी , रेल मंत्री चुनावक कारण एहि बेर सेहो बंगालक किछु कारखाना आओर सेहो जा सकैत अछि ।
 रेल भाड़ा , किरायाकेँ बढ़यकेँ उम्मीद कमे अछि ।
 अगर बढ़बो करत तऽ एसी आ एहिसँ ऊपर बलाकेँ ।
 आम लोकपर किरायाक बोझ नहि देल जायत ।
 जखन कि रेलवे आइ-काल्हि घाटामे चलि रहल अछि ।
 ई हाल तखन अछि जखन कि लालूजीकेँ समयमे रेलवे फायदामे आबि गेल छल ।
 ममता बनर्जीकेँ रेल मंत्री बनलाक बाद रेलवेक आधासँ बेसी योजना , परियोजना , ट्रेन बंगालक लेल गेल ।
ममताक रेल बजटमे बिहारक जमि कऽ अनदेखी कयल गेल ।
 बिहारमे रेलक नामपर झुनझुना थमायल गेल ।
 ममताक मोन बिहारक मुख्यमंत्री नीतीश कुमार जीक बयानक बाद सेहो बढ़ि गेलन्हि ।
 जे लालूक आलोचना आओर ममताक बड़ाई करलाह ।
ओना नीतीश जी एहि बेर सेहो ममता बनर्जीकेँ पत्र लिख नवका रेलक माँग करलखिन्ह आओर पुरनका प्रोजेक्टकेँ जल्दी पूरा करयकेँ लेल कहलखिन्ह ।
 मुदा देखयकेँ ई अछि जे ममता जी एहि बेर नजरि डालय छथि आ पहिनहि जकाँ अनठिआ दय छथि ।
उम्मीद अछि जे एहि बेर सेहो एक सयसँ बेसी नवका ट्रेनक घोषणा कयल जायत ।
 - टा नवका दूरंतो ट्रेन चलाबयकेँ एलान सेहो भऽ सकैत अछि ।
 आब बिहारकेँ मिलैत अछि कि नहि एको गो से देखयकेँ अछि ।
 नीतीश जीक माँगकेँ कि होइत अछि सेहो पता चलि जायत ।
कहल जा रहल अछि जे एहि बेर परीक्षा देबऽ जाय बला विद्यार्थी सभक लेल अलगसँ स्पेशल , तत्काल ट्रेन चलाबयकेँ एलान भऽ सकैत अछि ।
 एसएमएससँ शिकायत करयकेँ नवका नंबर मिलि सकैत अछि ।
खैर ममता जी केहन ममता देखाबय छथिन्ह से किछु देर बाद पता चलि जायत ।
 इंतजार करय छी हुनकर बजट भाषणकेर ।
→ मिथिलाक चुनावी पारा अखन चरमपर अछि ।
 सभ दलक नेता सभ अपन पूरा दम-खम लगैने छथि ।
 वोटक लेल जे सभ भऽ रहल छनि कऽ रहल छथि ।
 मुदा एकरे संग-संग मतदाता जागरुकता अभियान सेहो चलि रहल अछि ।
 सहारा इंडिया मीडियाक ओरसँ ' एक वोट करय चोट ' अभियान चलायल जा रहल अछि ।
 एहि अभियानमे सहारा इंडिया मीडियाक सभ न्यूज़ चैनल समय , सहारा समय उत्तर प्रदेश/ उत्तराखंड , मध्य प्रदेश/ छत्तीसगढ़ , बिहार/ झारखंड , एनसीआर ( दिल्ली हरियाणा ) आओर मुम्बई ( महाराष्ट्र ) चैनलक संग राष्ट्रीय सहारा दैनिक अखबार आओर सहारा टाइम अँग्रेजी साप्ताहिककेँ जरिये मतदातासँ नीक उम्मीदवारकेँ चुनयकेँ आग्रह कयल जा रहल अछि ।
 ' एक वोट करय चोट ' अभियानसँ मतदाताकेँ बतायल जा रहल अछि कि अहाँक एक टा वोट बड़का चोट कऽ सकैत अछि ।
 अहाँ कोनो सांसद , सरकारकेँ बदलि सकैत छी ।
सहारा इंडिया मीडियाक जकाँ आओर दोसरो लोक , संस्था , मीडिया हाउस मतदाता जागरुकता अभियानमे जोर-शोरसँ जुटल छथि ।
 ' दैनिक जागरण ' अखबार सेहो जन जागरण अभियान चलओने अछि ।
 जागरूकता अभियानमे मिथिलाक , मिथिला लोकमंच , मिथिलायतन , मिथिला यूनेस्को , पाथ मिथिलांचल , द गाड बुद्धा फाउंडेशन आओर महावीर मेमोरियल ट्रस्टक लोक सभ मतदाता सभक बीच जा हुनकर वोटक महत्व बता रहल छथिन्ह ।
 संस्था सभसँ जुड़ल लोकक एक टा बड़का बात ई कहब छनि जे लोकतंत्रक लेल सभसँ खतरनाक गप ई अछि जे पढ़ल-लिखल लोक वोट नहि करय छथि ।
 जागरूकता अभियानमे एनजीओ , संस्था , मीडिया हाउसक लोक सभ गली-गली , टोला-टोला जा लोककेँ जागरूक कऽ रहल छथिन्ह ; पर्चा बाँटि रहल छथिन्ह ।
 वोट देबयकेँ आग्रह कऽ रहल छथिन्ह ।
 लोक सभकेँ ई कहल जा रहल अछि जे कोनो घरसँ एको टा वोट नहि छुटय ।
 सभ गोटे वोट जरूर करथि ।
 कतोक ठाम नुक्कड़ नाटक  , बैसार सेहो भऽ रहल अछि ।
जागरण अखबारक ओरसँ दरभंगामे रैली सेहो निकालल गेल ।
एहि रैलीक पैघ गप ई रहल जे एहिमे महिला सभ बढ़ि-चढ़ि कऽ हिस्सा लेलीह ।
 घरे-घर जा कऽ मतदाता सभकेँ कहलीह जे - जे होय वोट करय जरूर पहुँचु ।
 किनको वोट दिअ मुदा एको टा वोट बर्बाद नहि होय ।
 बूथपर जरूर जाउ ।
 ई ध्यान जरूर राखु जे वोट कोनो साफ , निष्पक्ष , विकास करय बला योग्य उम्मीदवारकेँ मिलय ।
 एहि बेर भाई-भतीजा , जाति , धर्मसँ दूर हटि कऽ वोट करु ।
 लोकतंत्रक सभसँ बड़का पर्वमे अपन भागीदारी जरूर सुनिश्चित करु ।
 मिथिलाक बेसि लोकसभा क्षेत्रमे तारीखकेँ वोट अछि तऽ एहि बेर पप्पू नहि बनु , बूथपर पहुँचि अपन वोटसँ चोट जरूर करु ।
 → पूर्व रेल मंत्री लालू प्रसाद यादवक बाद आब बिहारक मुख्यमंत्री नीतीश कुमारक बारी अछि ।
 अरे , हम साइडलाइन होय बारेमे नहि कहि रहल छी ।
 बात अछि जे आब नीतीशजीकेँ सेहो विदेशी विश्वविद्यालयसँ लेक्चरकेँ  लेल बुलाबा आयल छनि ।
 नीतीशजीकेँ लंदन स्कूल ऑफ इकॉनामिक्सक तरफसँ ' ग्रोथ वीक 'मे भाग लेबय लेल न्योत देल गेलन्हि ।
 ' ग्रोथ वीक 'केँ आयोजन सँ सितम्बर धरि लंदन स्कूल ऑफ इकॉनामिक्समे भऽ रहल अछि ।
मुख्यमंत्रीकेँ इंटरनेशनल ग्रोथ सेंटरसँ मिलल न्योतमे विकासक विभिन्न आयाम , खास कऽ कऽ ग्रामीण क्षेत्रमे विकासक लेल होय बला अनुसंधान आओर नीति निर्धारणपर बोलयकेँ लेल कहल गेल छनि ।
 ओना अखन धरि हुनका लंदन जायकेँ बारेमे कोनो फैसला नहि कयल गेल अछि ।
 ई पूरा राज्यक हालातपर निर्भर करैत अछि ।
कियाक तऽ राज्यमे आइ-काल्हि ओहिना सूखाक लऽ कऽ हाल खराब अछि ।
→ कोसीमे बाढ़िक खतरा एहि बेर फेर बनि रहल अछि ।
 पानिक दबाव काफी बढ़ि गेल अछि ।
 एहनमे खबर अछि जे नेपालक कुसहामे तटबंधक सुरक्षामे लागल बिहार जल संसाधन विभागक इंजीनियर आओर कर्मचारी सभक संग मारि-पीट कयल गेल अछि ।
 ई मारि-पीट ओहि ठामक लोकल बदमाश सभ कयलक ।
 ओकरा सभकेँ रंगदारी चाहय छल ।
 पुलिसमे शिकायतक बाद एक टा बदमाश पकड़ल गेल अछि ।
 मारि-पीटक बाद तटबंधपर गश्तक काज रुकि गेल अछि ।
 कर्मचारी सभ डरल अछि ।
कुसहा चूंकि नेपालमे अछि ; एहि लेल बिहार सरकार एहि मामिलाकेँ नेपाल सरकारक संग उठाबय लेल केंद्र सरकारसँ आग्रह कऽ सुरक्षाक पुख्ता इंतजाम करय लेल कहलक अछि ।
 बिहार सरकारक कहब अछि जे तुरंत कदम नहि उठायल गेल तऽ खतरा बढ़ि सकैत अछि आओर एहिसँ तटबंधक सुरक्षापर संकट आबि सकैत अछि ।
दू साल पहिने अगस्त मे एहि कुसहामे तटबंध टूटयसँ कोसीमे भारी बाढ़ि आयल छल ।
 जाहिसँ पूरा मिथिलांचलमे भारी तबाही मचल छल ।
 चारुकात पानिये-पानि भऽ गेल छल ।
 जानमालक भारी नुकसान भेल छल ।
 लोक ओहि बाढ़िकेँ याद कऽ अखनो सिहरि उठैत अछि ।
 आब नेपालमे पानि होयकेँ कारण कुसहाक लग कोसीपर फेरसँ दबाव बढ़ल जा रहल अछि ।
 एहि ठाम दिन राति , चौबीसो घंटा निगरानी , गश्ती जरूरी अछि ।
 कोनो तरहक कोताही भारी पड़ि सकैत अछि ।
→ सहरसामे सोनबरसाक शाहपुरमे हरियाणाक मुख्यमंत्री भूपिंदर सिंह हुड्डा सोम दिन टा घर लोककेँ सौंपलखिन्ह ।
 ई सभ घर शाहपुरक मुसहरी टोलमे बनाबल गेल अछि ।
 पिछला साल कोसीमे आयल बाढ़िक बाद हरियाणा सरकार मुसहरी टोलकेँ गोद लेने छल ।
 ई सभ टा घर हरियाणा सरकारक तरफसँ बनायल गेल अछि ।
 हुड्डा जी ओकरे बाढ़ि पीड़ितकेँ सौंपय आयल छलखिन्ह ।
 बिहारक मुख्यमंत्री नीतीश कुमार सेहो हुनका संग आयल छलखिन्ह ।
 मुसहरीक दु टोलमे करीब ड़ेढ हजार लोक रहैत छथिन्ह ।
 मुसहरी टोल सहरसा शहरसँ करीब - किलोमीटर दूर अछि ।
 टोलसँ रोड धरि पहुँचयकेँ लेल पहिने कच्ची सड़क छल जे आब पक्की भऽ गेल अछि ।
 टोलमे पक्का शौचालय सेहो बनायल गेल अछि ।
 चौदह टा हैंडपम्प लगायल गेल अछि ।
 सौर ऊर्जासँ चलय बला लाइट सेहो लगायल गेल अछि ।
 मुदा किछु लोककेँ ई आरोप छनि जे एहिमे काफी गोलमाल सेहो भेल अछि ।
 पहिनेसँ बनल इंदिरा आवास योजना बला मकानक मरम्मत आओर रंग पोइत कऽ नबका जकाँ कऽ देल गेल अछि ।
 लोकक कहब छनि जे अखनो कय टा एहन घर अछि जकर पूरा मरम्मत नहि भेल अछि ।
 प्लास्टर उदड़ल अछि आओर मिस्त्री सभ ओकरा ठीक करयमे लागल अछि ।
 पूरा प्रोजेक्ट करीब डेढ़ करोड़ रूपैयाक अछि ।
 →  (--– --) चुनचुन मिश्र जीक पार्थिव शरीरकेँ माँ मैथिली अपन कोरामे नुका लेलनि ।
केँ क्रान्तिगर्भसँ जनमल चुनचुन बाबू आजीवन संघर्ष करैत रहलाह ।
डा. जयकांत मिश्र जी जकाँ चुनचुनबाबू सेहो --केँ बजे रातिमे मिथिला राज्यक सपना लेने स्वर्गीय भऽ गेलाह ।
