→ गजेन्द्र ठाकुर , नागेन्द्र कुमार झा आ पञ्जीकार विद्यानन्द झा   जीनोम मैपिंग ( ४५० ए. डी. सँ २००९ ए. डी. ) मिथिलाक पञ्जी प्रबन्ध  जीनोम मैपिंग ( ४५० ए. डी. सँ २००९ ए. डी.) –मिथिलाक पञ्जी प्रबन्ध  जीनियोलोजिकल मैपिंग (४५० ए. डी. सँ २००९ ए. डी.) –मिथिलाक पञ्जी प्रबन्ध – भाग - २   . पंजी ( मूल मिथिलाक्षर ताड़पत्र ) दूषण पंजी मोदानन्द झा शाखा पंजी मंडार- मरड़े कश्यप - प्राचीन प्राचीन पंजी ( लेमीनेट कयल ) उतेढ़ पंजी पनिचोभे बीरपुर दरभंगा राज आदेश उतेढ आदि छोटी झा पुस्तक निर्देशिका पत्र पंजी मूलग्राम पंजी मूलग्राम परगना हिसाबे पंजी मूल पंजी - २ मूल पंजी - ३ मूल पंजी - ४ मूल पंजी - ५ मूल पंजी - ६ मूल पंजी - ७ → कोसी बराजक बारह नम्बर फाटक टूटि गेल ।
 फाटककेँ उठाबय-गिराबय बाला जे काउंटर वेट होइत अछि ओहे टूटि गेल ।
 ओकरा टूटलासँ फाटक नदीमे गिर कऽ तिरछा भऽ कऽ फँसि गेल अछि ।
 एकरा टूटि कऽ फँसलासँ बगल बाला ग्यारह नंबर फाटक सेहो फँसि गेल अछि आओर काम करनाइ बंद कऽ देने अछि ।
 ई दुटा फाटकक बंद होयसँ कोसी बराजक कुल चारि टा फाटक खराब भऽ गेल अछि ।
 कोसी बराजमे कुल टा फाटक अछि ।
 एहिमे दु टा फाटक तऽ करीब सालसँ खराब पड़ल अछि ।
 एकर सात आओर आठ नम्बर फाटक सँ बंद अछि ।
 लापरवाहीक अंदाजा अहाँ एहिसँ लगा सकय छी जे एहि ठाम कोना काज होइत अछि ।
 सालसँ दु टा फाटक बेकार बंद पड़ल अछि मुदा अखन धरि ठीक नहि कयल गेल अछि ।
 आब ओहिमे टु टा आओर बेकार भऽ गेल अछि ।
देखबाक चाही ई कहिआ धरि एहिना पड़ल रहत ।
असलमे ई सभ नीकसँ रख-रखाव आओर मरम्मत नहि भेलाक कारण अछि  आओर एहि ठाम जे ट्रेंड इंजीनियर , जूनियर इंजीनियर होयबाक चाही ; हुनकर कमी अछि ।
 हिनका सभकेँ कमीक कारण एहि ठामक मशीन सभकेँ अनट्रेंड ( अकुशल ) लोक सभ चलाबैत छथिन्ह , जहिसँ बीच-बीचमे छोट-मोट चीज होइत रहैत अछि ।
 जे बादमे विस्तार लऽ लैत अछि ।
 जकर परेशानी आम लोककेँ भुगतय पड़ैत छनि ।
 एहिठामक टा फाटकमे जे फाटक अछि ओ सभ लोहा ( इस्पात )केँ बनल अछि ।
 एक टा फाटकक लम्बाई फीट आओर चौड़ाई फीट अछि ।
 वजन करीब - टन , एकरा लोहाक रस्सीसँ ऊपर उठायल आ गिरायल जाइत अछि ।
 नीकसँ एकरा रख-रखाव नहि भेलापर परेशानी होइत रहैत अछि ।
 एहि फाटककेँ जतयसँ कंट्रोल कयल जाइत अछि ओ कंट्रोल सिस्टम सेहो करीब सालसँ खराब पड़ल अछि ।
ओना तकनीकी जानकार सभकेँ कहब छनि जे फाटककेँ खराब भेलासँ फिलहाल कोनो दिक्कत नहि अछि मुदा जे रफ्तारसँ पानि बढ़ि रहल अछि ।
 ओकरा देखैत तऽ लागैया जल्दी किछु नहि कयल गेल तऽ परेशानी बढ़ि सकैत अछि  आओर हालात बे-संभार भऽ सकैत अछि ।
 लोकक दिमागसँ अखन धरि कोसीक पिछला सालक खौफ दूर नहि भेल अछि ।
 एहनमे एहि तरहक लापरवाहीकेँ की कहल जाय ?
→ दरभंगाक वरिष्ठ पत्रकार छथिन्ह आलोक पुंज जी ,  आलोक जी पत्रकारिताक अलावा जनहितक काजसँ सेहो जुड़ल रहय छथिन्ह ।
 इलाका , जिला , राज्यक विकास कोना होय , देश कोना आगाँ बढ़य एहि लऽ कऽ परेशान रहय छथिन्ह ।
सोशल नेटवर्किंग साइट फेसबुकपर सेहो एक्टिव रहय छथिन्ह ।
 बिहारक विकासकेँ लऽ कऽ अपन अभियान चलौने रहय छथिन्ह ।
 विकासक मामलापर हुनकर एक टा बहस पर कय टा कमेंट आयल अछि ।
 मुदा एक टा कमेंट हमर ध्यान अपना दिस खींचलक ।
ओहि कमेंटमे कहल गेल अछि जे बिहारमे किछु विकास नहि भऽ रहल अछि ।
 राज्यक बेसि लोक आब बाहर रहय छथिन्ह ।
 बाहर कमाय-खाय छथिन्ह ।
 मौज-मस्ती करय छथिन्ह ।
 छु्ट्टीमे सिर्फ पिकनिक मनाबय लेल गाम दिस जाय छथिन्ह ।
एहि कमेंटक बड़ निहितार्थ अछि ।
 ई हमरा सोचय लेल मजबूर कऽ देलक ।
 बिहारमे नीतीश जीक शासन अयलाक बाद विकासक बयार बहल अछि ।
 मुदा अखन बड़ काज बाकी अछि ।
 मुदा जखन ई कमेंट आयल अछि तऽ ओहिना नहि आयल होयत ।
कमेंट करय बाला व्यक्ति सेहो वरिष्ठ पत्रकार छथिन्ह ।
 हुनकर कमेंटकेँ ओहिना नहि छोड़ल जा सकैत अछि ।
 हुनकर कहयकेँ अनुसार बिहारमे जे विकास होयबाक चाही से नहि भऽ रहल अछि ।
 बिहारी लोककेँ जे योगदान देबाक चाही से नहि दऽ रहल छथिन्ह ।
बिहारी लोक सिर्फ अपनामे मग्न रहय छथिन्ह ।
 जखन धरि गाम-घरमे रहय छथिन्ह ।
 गाम-घरक बात करय छथिन्ह ।
 बाहर गेलाक बाद जखन धरि कुमार रहलहुँ , गाम-घर अयलहुँ ।
बादमे बाल-बच्चा भेलाक बाद सेहो छूटि जाय छनि ।
कमाय-खायकेँ झंझट , नेना-भुटकाकेँ पढ़ाबय-लिखाबय , स्कूलक झंझटमे एना फँसि जाय छथिन्ह जे बिहार छोड़ि बाहरेके भऽ जाय छथिन्ह ।
 बिहारसँ बाहर रहय बाला अधिकतर बिहारी दिल्ली , मुम्बई , पंजाब , कोलकाता , असम , बंगलुरु जतय रहय छथिन्ह ओतय घर बसा लैत छथिन्ह ।
आब जखन बाहरे घर -द्वार बना लैत छथिन्ह ; बसा लैत छथिन्ह तऽ दोसर ठामक चिंता-फिक्र कोना करथिन्ह ?
बड़ भेल तऽ माय-बाबूजीकेँ लेल हजार-दू हजार रुपैया पठा दय छथिन्ह ।
अपन कर्तव्यकेँ पूरा समझय छथिन्ह ।
दिल्ली , मुम्बईमे सैकड़ों एहन बिहारी मिल जयताह जिनकर बाल-बच्चा कहिओ गामक मुँह नहि देखने छथिन्ह ।
 हजारों एहन लोक मिल जयताह जिनका गाम-घरसँ कोनो सम्पर्क नहि छनि ।
 दस-दस , पन्द्रह-पन्द्रह साल गाम गेला भऽ गेल छनि ।
हमर कय टा जानय बाला एहन छथिन्ह जे गाम-घरक जमीन-दलान बेचि कऽ दिल्ली , नोएडामे मकान खरीद लेने छथिन्ह ।
 जखन गाममे किछु रहबे नहि करल तऽ जयताह कतय ।
 एहन हमरो गाममे अछि ।
बिहारसँ बाहर रहय बाला एहन लोक सभ मेल , चैट , ऑर्कुट , फेसबुकसँ अपना दिसक लोक सभसँ जुड़ल छथिन्ह ।
 मुदा हुनकर नेना-भुटका तऽ अपनाकेँ दिल्लीये , मुम्बई बाला समझय छथिन्ह ।
 नहि मैथिली जानय छथिन्ह आ नहि मिथिलाकेँ ।
ई हाल सिर्फ मिथिलाक नहि अछि पूरा बिहारक अछि ।
 बिहारमे पिछला किछु साल एहन रहल जे लोक पढ़ाई-लिखाईसँ कमाई-धमाई लेल राज्यसँ बाहर जाय लेल विवश भऽ गेलाह ।
 मजबूरीमे गाम-घर छोड़य पड़लन्हि ।
एहिक बाद लाखों लोकक पलायन भेल ।
 कतोक गाममे तऽ एहन कहल जाइत अछि जे कनिओ होसगर छलाह ओ बाहर गेलाह , जकरा कतहुँ बास नहि होतन्हि से गाममे जमल छथिन्ह ।
 एहिमे किछु सत्यता सेहो अछि ।
 बिहारक जतेक लोक बिहारसँ बाहर छथिन्ह ओहिमे बेसी बिहारक पिछड़ापनक कारण बाहर जाय लेल विवश भेल छथिन्ह ।
 मुदा आब जखन बिहारमे माहौल बदलल अछि ।
 देश-दुनियाकेँ बिहारक बारेमे मानसिकता बदलल अछि ।
तखन लोक घुमय-फिरय , मेल-मुलाकातक लेल बच्चा सभकेँ संग होली , छठिमे गाम जाय लागलखिन्ह ।
 मुदा दिल्ली , मुम्बईमे रहय बाला बच्चाक लेल तऽ ओ एक टा सहीमे पिकनिके अछि ।
 ओ शहरसँ गाम देखय जाय छथिन्ह ।
आपस लौटलापर स्कूलमे सेहो अपन गाम-घरक बारेमे बताबय छथिन्ह ।
 मुदा गाम-घरसँ जे जुड़ाव लोककेँ छल ओ ज्यादातर खत्म भऽ गेल अछि ।
 लोक कतोक बेर छु्ट्टीमे हिल स्टेशन आ फेर माता वैष्णो देवी , शिर्डी साईं बाबा , बालाजी तिरुपति जेनाइ पसंद करय छथिन्ह ।
दिल्ली…मुम्बई मे रहय वाला आई-काल्हि के बच्चा गाम-घर मे माटि मे नहि रहि पाबय छथिन्ह.  बिनु बिजली-बातीकेँ हुनका नीक नहि लगै छनि ।
 दू चारि दिनमे गर्मी , ठंडासँ परेशान भऽ जाय छथिन्ह ।
 भागय-भागय करैत रहय छथिन्ह ।
एहनमे एक बेर अयलाक बाद दोसर बेर गाम-घरक प्रोग्रामे नहि बनैत अछि ।
 लोकसँ कटल जाय छथिन्ह ।
 गाम-घरक जतेक लोक बड़का-बड़का अधिकारी , आईएएस , आईपीएस , एमबीए , इंजीनियर , डॉक्टर छथिन्ह ओ नहि आबय छथिन्ह ।
एहनमे जखन गामे नहि अयताह तऽ गामक विकास की करबैताह ?
गाम जयबै तखन तऽ गाम-घरक परेशानीक बारेमे पता चलत ?
गाम-घर अखनो ओहने अछि ।
 विकासक राह तकैत अछि ।
एहनमे बिहारसँ बाहर रहय बाला हम-अहाँ सभ लोक दिलपर हाथ राखिकेँ सोचिऔ जे हम सभ बिहारक लेल की कऽ रहल छी ?
हम बिहारक विकासमे की योगदान दऽ रहल छी ?
की हम बाहर बैसल-बैसल सिर्फ गप हाँकि रहल छी आ फेर किछु कओ रहल छी ?
दिल्ली , मुम्बईमे रहय छी तऽ एहि ठामक अधिकारी , एनजीओ , कंपनी , संस्था सभसँ मिल कऽ गाम-घरक लेल किछु करबाउ ।
एहि ठामक जानकार लोक , विशेषज्ञ सभकेँ सेवा लिअ , अहाँ स्वयं जानकार छी तऽ बिहारक विकासक लेल नवका-नवका चीज करु ।
 लोककेँ प्रेरित करु ।
 गाम-घरमे विकासक बयार बहाउ ।
सिर्फ फेसबुक , मेल , चैट धरि नहि रहुँ ।
 सालमे कमसँ कम एक बेर गाम-घर दिस जरूर जाउ ।
 लोक सभसँ मिलु ।
 हुनकर परेशानी जानु ।
 सड़क , बिजली , पानि , उद्योग-धंधा , आईटी , खाद्य प्रसंस्करणक क्षेत्रमे किछु करु ।
स्कूल-कोलेज खोलु , बीपीओ , कॉल सेंटर खोलु ।
 अचार , जूस , मखान , माछ , आम , लीचीसँ जुड़ल काज करु ।
 लोक सभकेँ रोजगारक लेल किछु करु ।
 उद्यमी बनु ।
 स्वयं कमाउ , दोसरकेँ सेहो रोजगार दिऔ ।
मुदा एहिक लेल पहिने अपनासँ स्वयं पुछु जे अहाँ बिहार , अपना गाम-घरक लेल की कऽ रहल छी आओर की कऽ सकय छी ?
→ झंझारपुर-निर्मली रेलखंडपर रेल सेवा फेरसँ बहाल कऽ देल गेल अछि ।
 एहि रेलखंडपर परसाक लग पटरीपर पानि आबि जायकेँ कारण रेल चलनाइ बंद कऽ देल गेल छल ।
 मुदा जे हालसँ मधुबनी , दरभंगा जिलाक नदी सभमे पानिक स्तर बढ़ि रहल अछि ; पानिमे उफान बढ़ि रहल अछि ;  ओकरा देखैत लगैत अछि रेलसेवा फेर रोकय पड़ि सकैत अछि ।
 मधुबनीक घोघरडीहाक कतोक गाममे बाढ़िक संकट ठाड़ भऽ गेल अछि ।
 एम्हर पिछला दिन उत्तर बिहार आओर नेपालक कतोक इलाकामे भेल जोरगर पानिसँ नदी , नालामे पानि उफनय लागल अछि ।
 कमला , भूतही बलान , बागमती , कोसी नदीमे पानि बढ़लासँ मिथिलाक एक टा बड़का इलाकामे बाढ़ि जकाँ हालात भेल जा रहल अछि ।
 कतोक ठाम प्रमुख सड़कपर पानि बहि रहल अछि ; जकरा कारण लोककेँ आबय-जायमे परेशानी भऽ रहल छनि ।
 कतोक ठाम तऽ आवागमन रोकि सेहो देल गेल अछि ।
मुदा पानिमे फँसल लोक सभकेँ शिकायत छनि जे हुनका प्रशासनक तरफसँ जे मदद मिलबाक चाही से नहि मिलि रहल छनि ।
 हुनका लग राहत नहि पहुँचि रहल छनि ।
 खाय-पिबयकेँ संकट ठाड़ भऽ गेल छनि ।
कतोक ठामक लोककेँ खयला-पीयला कय-कय दिन भऽ गेल छनि ।
 लोक सभके सभ किछु अपने बले करय पड़ि रहल छनि ।
 कय ठाम नदीक पानिसँ भारी कटाव सेहो भऽ रहल अछि ।
 लोक सभ डरल छथिन्ह जे कटाव जारी रहल तऽ की कयल जायत ?
बेसि कटाव भेलापर ओ कतय जयताह ?
गाममे पानि घुसलापर बाँधपर शरण लय छथिन्ह ।
जखन बाँधे कटावक शिकार बनि जायत ; तटबंधे टूटि जायत तऽ की होयत ?
→ बिहार सरकारक जल संसाधन मंत्री विजेन्द्र यादवक कहब छनि जे एहि बेर कोसीसँ बाढ़िक खतरा नहि अछि ।
 कोसीक जतेक मरम्मतक काज छल ओकरा दुरुस्त कऽ लेल गेल अछि ।
 मंत्री जीकेँ इहो कहब छनि जे कोसी बराजमे जे फाटक फँसल अछि आ बंद अछि ओकरा ठीक करय लेल इंजीनियर , मैकेनिककेँ पठा देल गेल अछि  आओर एकरा जल्दीये ठीक कऽ लेल जायत ।
 मुदा नेपालसँ पानि छोड़लाक कारण आओर बरसाती पानि आबयकेँ कारण बिहारमे नदी सभक जलस्तर बढ़ि रहल अछि ।
 पानि बढ़ैत देखि लोक चिंतित छथि आओर सुरक्षित स्थान दिस जाय लगलाह ।
 बाढ़ि बाला इलाकासँ लोकक पयालन शुरू भऽ गेल अछि ।
सरकार कतबो किछु कहैत रहौ , जमीनपर ओ चीज नहि देखाइत अछि ।
 बिहारमे सिर्फ कोसीये नदी नहि अछि ।
बागमती ,  कमला बलान , भूतही बलान , गंडक सभ साल अपना संग भारी तबाही लाबैत अछि ।
 उत्तर बिहारकेँ सभ साल बाढ़िक मारि झेलय पड़ैत अछि ।
 तबाही झेलनाइ लोकक लेल एक टा नियति बनि गेल अछि ।
 सरकार कतबो मदद , सहायता , राहतक बात करत अहाँ जखन प्रभावित इलाकामे जायब तखन स्थितिकेँ भयावहताक पता चलत ।
 लागत नहि जे सरकारक तरफसँ किछु भऽ रहल अछि ।
 लोक सभ कहुना बाँधपर , स्कूलमे , सरकारी भवनमे , डीहपर शरण लेने रहय छथिन्ह ।
 कोसी , बागमती आओर कमला बलानक पानि बढ़लासँ अखने कय टा इलाकामे पानि घुसि गेल अछि ।
 कटाव भऽ रहल अछि ।
 लोक सभ अपन जरूरी सामान लऽ घर छोड़ि भागि रहल छथिन्ह ।
 प्रशासनक तरफसँ मददक दावा कयल जा रहल अछि मुदा लोकक कष्ट कम नहि भऽ रहल अछि ।
कय इलाकामे जतय अखन बाढ़ि नहि आयल अछि ओतयकेँ लोक नदीक पानिक कटावसँ डरल छथिन्ह ।
 कटाव एतेक तेजीसँ भऽ रहल अछि जे धार एक-एक , दू-दू किलोमीटर धरि एम्हर-ओम्हर भऽ गेल अछि ।
 लोकक खेत , खलिहान , घर –द्वार सभ धारमे चलि गेल अछि ।
 अखन तऽ लोकक ध्यान कहुनाक स्वयंकेँ , परिवारकेँ , माल-जालकेँ बचाबयकेँ छनि मुदा जखन बाढ़िक बाद , पानि कम भेलाक बाद घुरता तऽ धारमे , कटावमे सभ किछु बहि गेल रहत तखन कतय रहल जाय सेहो एक टा प्रॉब्लम अछि ।
 केंद्र आओर राज्य दुनुक तरफसँ किछु ठोस करयकेँ जरूरत अछि ।
 मुदा सभ किछु राजनीतिमे फँसि जाइत अछि ।
 पार्टी- पॉलिटिक्समे अटकि जाइत अछि  आओर एहिमे मारल जाइत अछि आम लोक ।
 बिहार सरकार , जल संसाधन मंत्री , विजेन्द्र यादव , कहब छनि कोसी , बाढ़ि , खतरा , मरम्मत , कोसी बराज , फाटक , फँसल , इंजीनियर , मैकेनिक , नेपाल , पानि , बरसाती , जलस्तर , चिंतित , सुरक्षित स्थान , पयालन , जमीन , बागमती , कमला बलान , भूतही बलान , गंडक , भारी तबाही , उत्तर बिहार , राहतक बात करत , प्रभावित , इलाका , भयावहता , किलोमीटर , परिवार , माल-जाल , केंद्र आओर राज्य , राजनीतिमे फँसि जाइत अछि , पार्टी-पॉलिटिक्स ।
→ देशक लोक महंगाईसँ पेरा रहल अछि ।
 खून चुसा रहल छनि ।
 मुदा सरकार अपन लाचारी देखा रहल अछि ।
 कृषिमंत्री पवार जी तेसरे राग पघारि रहल छथि ।
 आब नीक-नीक लोककेँ खेनाइपर आफत आबि गेल छनि ।
 समस्या ई आबि गेल छनि जे की कमाउ , की खाउ ?
आओर की लऽ कऽ गाम-घर जाउ ?
खाय-पीबयकेँ सभ चीजमे आगि लागल अछि ।
 सभक दाम आसमानपर पहुँचल अछि ।
रोज कमाय-खाय बाला लोक , दिहाड़ी मजदूर , प्राइवेट नोकरी करय बाला लोक सभसँ बेसी परेशान छथिन्ह ।
 घर चलेनाइ मुश्किल भऽ गेल छनि ।
 एहिकेँ लऽ कऽ सरकारक सेहो लोक नाराज छथिन्ह मुदा किछु कहि नहि सकय छथिन्ह ।
 ओना पूर्व वित्त मंत्री आओर मौजूदा गृहमंत्री चिदंबरम जी कहबो करलखिन्ह जे टैक्ससँ बेसी मारि मारि रहल अछि महंगाई ।
 ई लोकक आमदनी , कमाईकेँ खयने जा रहल अछि  आओर सरकार किछु करयमे नाकाम साबित भऽ रहल अछि ।
थारीकेर तीमन , तरकारी आओर दूध तऽ छोड़ू , नून-रोटी , पियाजु खेनाइ भारी पड़ि रहल छनि लोककेँ ।
 पहिने ई रहय छल जे शहरमे जे चीज रुपैये मिलय छल ओ गाम-घरमे - रुपैये मिलि जायत छल ।
 जे अल्लू-पियाजु शहरमे - रुपैये मिलैत छल ओ गाम-घरमे - रुपैये मिलि जाइत छल ।
 मुदा आब पेपर , रेडियो , टीवीक कारण सभ ठाम एकहि दामे मिलैत अछि ।
दिल्लीमे टमाटर रुपैये भेल नहि कि दरभंगामे सेहो - रपैये भऽ जाइत अछि ।
 मुम्बईमे अल्लू रुपैये भेल नहि कि मधुबनीमे सेहो - रुपैये भऽ जाइत अछि ।
 मुदा दिल्ली , दरभंगा आओर मुम्बई , मधुबनीकेँ लोकक कमाइ देखय जाउ तऽ ओहिमे जमीन-आसमानक फर्क अछि ।
 जे चाउर दिल्लीमे रुपैये आब ओ दरभंगामे सेहो रुपैये तऽ लोक कोना गुजारा करत ।
गाम-घर , छोट शहरक लोककेँ ओ आमदनी नहि अछि ।
 मुदा दिल्ली , दरभंगा सभमे सर्फ , चीन्नी , साबुन , दवाई , पेस्ट , दूध , हॉर्लिक्स सभक दाम एकहि तरहक अछि ।
 कोना गुजारा होयत ?
महंगाई बढयकेँ एक टा कारण सरकारी कर्मचारी आओर आईटी , प्रबंधनसँ जुड़ल लोकक पाईमे भेल अनाप-शनाप वृद्धि सेहो अछि ।
 आब देशमे एहन कर्मचारी कतेक हेताह , एक करोड़ , दू करोड़ , एहि एक-दू करोड़ लोकक तऽ छठम वेतन आयोगक अनुसार वेतन मिल रहल छनि , सरकार बीच-बीचमे महंगाई भत्ता दैत रहैत अछि ।
 एहिसँ हिनका सभकेँ कोनो फर्क नहि पड़य छनि ।
 मुदा आम लोककेँ की ?
ओ तऽ अपन ओहे पुरनकेँ पाईपर काम-काज करय लेल मजबूर छथिन्ह ।
 पाई बढ़ाबय लेल कहलापर मालिकक तरफसँ फरमान आबि जाय छनि जे काज करयकेँ छऽ तऽ करऽ नहि तऽ जा   ।
एहन महंगाईमे पवार जी किछु नहि कऽ रहल छथिन्ह ।
 बस बीच-बीचमे किछु करयकेँ जगह दाम बढ़य , सामानक कमीक भविष्यवाणी कऽ दय छथिन्ह ।
 जाहिसँ जमाखोरी आओर बढ़ि जाइत अछि ।
 दूध , चीनी , दालि , चाउर , सब्जी किछु एहन नहि रहल जकर दाम आसमानपर नहि गेल अछि ।
 जीनाइ मुश्किल भऽ गेल अछि ।
पिछला साल प्रधानमंत्री मनमोहन सिंह स्वयं चारि बेर महंगाईपर लगाम लबाबयकेर बात करलखिन्ह मुदा तखनो कोनो फर्क नहि पड़ल ।
 एहिसँ लगैत अछि जे सरकार एहिपर काबू करय चाहबो करैत अछि की नहि ।
 जँ महंगाई दरकेँ देखल जाय तऽ ई .  प्रतिशतपर पहुँचि गेल अछि ।
 आम लोककेँ लेल एहि दरसँ कोनो लेनाइ-देनाइ नहि अछि ।
 मुदा ई दर लोककेँ खयने जा रहल अछि ।
एहिक लेल आम लोक सेहो कम जिम्मेदार नहि छथिन्ह ।
 लोकतंत्रमे होइत अछि जे जनताक कोनो परेशानी , कष्ट होय छनि तऽ ओ अपन विरोध प्रदर्शन करय छथिन्ह ।
 धरना , प्रदर्शनसँ सरकारकेँ जगाबय छथिन्ह ।
 मुदा ई सभ कतहुँ देखा नहि रहल अछि ।
 लगैत अछि जनते सुतल अछि तऽ एहिमे सरकारक कोन दोष ?
→  अहाँ सभकेँ ई जानि कऽ अचरज होयत जे इंडियामे दिनपर दिन लोकप्रिय भऽ रहल फेसबुकक उपयोग करय बालाक संख्या अमेरिकामे घटि रहल अछि ।
सोशल नेटवर्किंग साइटमे फेसबुकसँ पहिने ऑर्कुटक जलवा छल ।
 मुदा फेसबुक अयलाक बाद लोक ऑर्कुट , मायस्पेस जेहन सोशल नेटवर्किंग साइटसँ हटि कऽ एहिपर चलि अयला ।
मुदा आब लगैत अछि जे फेसबुकक धाक सेहो कम भेल जा रहल अछि ।
संख्या घटयकेँ ई हाल अछि जे सिर्फ पिछला मास अमेरिकामे एकर करीब साठि लाख उपयोगकर्ता एहिस हटि गेलाह ।
ई हाल तखन अछि जखन कि एकर शुरुआत अमेरिकेसँ भेल छल ।
 एहने हाल कय टा बड़का देशमे अछि ।
 कनाडामे तऽ करीब लाख लोक एहिसँ हटि गेलाह ।
ब्रिटेन , नार्वे आओर रूसमे सेहो इहे हाल अछि ।
 सभ ठाम लोक फेसबुकसँ अपन खाता बंद कऽ रहल छथिन्ह ।
ओना चीन , मैक्सिको , ब्राजीलमे संख्या बढ़ल अछि ।
 इंडियामे सेहो करीब-करीब एहने हाल अछि ।
मुदा जेहि हिसाबसँ फेसबुकपर चिरकुटई चलि रहल अछि ; लागि रहल अछि लोक एहिठामसँ सेहो ऊबि जयताह ।
फोटो टैग करयकेँ मामिलापर लोक सभ सेहो विरोध करने छलखिन्ह ।
 ककरो फोटो टैग कऽ देनाइ , किनको अपन ग्रुपमे शामिल कऽ लेनाइ ।
 दस तरहक एप्स , गेम लोककेँ परेशान कऽ दैत अछि ।
 नहि चाहैत मेलबॉक्समे सैकड़ों मेल भरि जाइत अछि ।
 एहिना ग्रुप चैट लोककेँ नहि चाहितो परेशान करैत रहैत अछि ।
 एहि सभकेँ देखैत लोक सभ फेसबुकपर एनाइ कम कऽ देने छथिन्ह ।
फेसबुक लोककेँ बड़ टाइम सेहो लऽ लैत अछि ।
 एक बेर एहिपर अयलहुँ आओर तुरंत नहि लॉग ऑफ करलहुँ तऽ ओझरा जायब एहिमे ।
जन्मदिनक मुबारकसँ लऽ कऽ कमेंट करय धरि ।
 अहाँ कतहुँ-नहि-कतहुँ फँसि जायब ।
 अहाँक समय कोना खत्म भऽ जायत पता नहि चलत ।
एकर चक्करमे दोसर दस टा काज नहि होयत आ देरिसँ होयत ।
 एहिसँ लोक धीरे-धीरे एतयसँ हटि रहल छथिन्ह ।
→ लोकसभा चुनावमे मिलल भारी कामयाबीसँ उत्साहित मुख्यमंत्री नीतीश कुमार राज्यक जनताक आभार जताबय लेल धन्यवाद यात्रापर निकलि पड़लाह अछि ।
 सात दिनक अपन एहि यात्रामे रोज कमसँ कम तीन लोकसभा क्षेत्रमे जयताह ।
 तीन लोकसभा क्षेत्रमेसँ कोनो एकठाम हिनकर सभा सेहो होयत ।
 धन्यवाद यात्राक शुरूआत बुध दिन दरभंगा , मधुबनी आओर झंझारपुर लोकसभा क्षेत्रसँ भेल ।
 यात्राक दौरान मुख्यमंत्रीक संग उप मुख्यमंत्री सुशील कुमार मोदी सेहो रहथिन्ह ।
 यात्राक पहिन दिन मुख्यमंत्री एक बेर फेर केंद्रसँ बिहारकेँ विशेष राज्यक दर्जा देबयकेँ माँग कयलखिन्ह ।
→ हिन्दीकेर मशहूर साहित्यकार आओर कवि आचार्य जानकी वल्लभ शास्त्री जी नहि रहलाह ।
 मुजफ्फरपुरमे अपन घर निराला निकेतनमे अप्रैल वृहस्पतिकेँ राति नौ बजे ओ आखिरी साँस लेलखिन्ह ।
 सालक शास्त्रीजीक निधनसँ बिहारे नहि बल्कि देशक बड़का नुकसान भेल अछि ।
हिनकर जन्म जनवरी सन केँ औरंगाबादक मैगरा गाममे भेल छलन्हि ।
 करीब सत्तर साल पहिने मुजफ्फरपुर अयलाक बाद एहि ठाम बसि गेलखिन्ह ।
 एहि ठाम रामदयालु सिंह कॉलेज , आरडीएस कॉलेज हिन्दीक विभागाध्यक्ष सेहो रहलखिन्ह ।
आचार्य जानकी वल्लभ शास्त्री जी हिनकर निधनसँ पूरा साहित्य जगतमे शोकक लहर पसरि गेल अछि ।
 हिन्दी आओर संस्कृत साहित्यकेर हिनकर योगदानकेँ कहिओ बिसरल नहि जा सकैत अछि ।
 शास्त्री जी छायावादक अंतिम स्तम्भ मानल जाय छलखिन्ह ।
 निधनसँ ई स्तम्भ सेहो खत्म भऽ गेल ।
शास्त्रीजी बेसी दिनसँ बीमार छलखिन्ह ।
 उम्र सेहो भऽ गेल छलन्हि ।
 दिनसँ बेसी श्रीकृष्ण मेडिकल कॉलेज अस्पताल , एसकेएमसीएचमे भर्ती छलखिन्ह आओर मास दिन पहिनहि अस्पतालसँ घर आयल छलखिन्ह ।
 घरपर सेहो बराबर जाँच होय छलन्हि ।
 मुदा ईश्वरकेँ किछु आओरे मंजूर छलन्हि ।
हिनका राजेन्द्र शिखर सम्मान , भारत-भारती सम्मान आओर शिवपूजन सहाय सम्मानसँ सम्मानित कयल गेल छलन्हि ।
 हिनका पद्मश्री सम्मान देबयकेँ घोषणा सेहो भेल छल मुदा शास्त्री जी ठुकरा देने छलखिन्ह ।
हिनकर प्रसिद्ध रचनामे मेघगीत , अवन्तिका , श्यामासंगीत , राधा , एक किरण : सौ झाइयाँ , दो तिनकों का घोंसला , इरावती , कालीदास , अशोक वन , सत्यकाम , बाँसों का झुरमुट , आदमी , जो न बिक सकी , स्मृति के वातायन , मन की बात , निराला के पत्र , कर्मक्षेत्रे : मरुक्षेत्रे , नाट्य सम्राट पृथ्वीराज आओर एक असाहित्यिक की डायरी शामिल अछि ।
 → एक टा लड़कासँ गप भऽ रहल छल ।
 गप साहित्य , उपन्यास , कहानीक किताबपर भऽ रहल छल ।
 ओ कय टा लेखक सभक बारेमे बताबय लगलाह ।
 प्रेम कथापर सेहो गप भेल ।
 हम हुनकासँ पुछलियन्हि जे कालीदासकेँ पढ़ने छी की नहिं ।
 ओ कहलाह नहि ।
 हम कहलियन्हि हम अहाँकेँ हुनकर किछु किताब गिफ्ट करब ।
 अहां हुनका पढ़ि लेब. ।
 प्रेम , परिणय , श्रृंगारपर हुनकर किताबक कोनो तुलना नहि अछि ।
 बेसी तऽ नहि मुदा जतेक किताब अखन धरि पढलहुँ , जे बात हुनकर किताबमे अछि दोसर ठाम कतहुँ नहि मिलल ।
 गप खत्म भेलाक बाद सोचलहुँ जे किताब खरीदे लेल जाय ।
 लगक दोकानमे किताब नहि मिलल ।
 चलि गेलहुँ नोएडाक सेक्टर मार्केट आओर अट्टा बाजार ।
 डेल्टा , गलगोटिया कय टा दोकानमे गेलहुँ ।
 कालीदास जीक अभिज्ञान शाकुंतलम् , मेघदूत , ऋतुसंहार , रघुवंशम् आओर कुमारसंभवम्मेसँ कोनो किताब नहि मिलल ।
 पाँच-सात टा किताबक दोकानमे गेलहुँ मुदा सभ ठाम जेना हिंदी , संस्कृतक किताबसँ एलर्जी होय ।
 एक तऽ दोकानदार दोसर दोकानमे किताब खरीदय बाला लोक सभ सेहो हमरा एना घुरय लगलाह जेना कोनो दोसर ग्रहक प्राणी होइ 