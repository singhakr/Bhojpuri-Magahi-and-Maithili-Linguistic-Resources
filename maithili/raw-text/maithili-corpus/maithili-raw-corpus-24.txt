वोटिंगक दिन जेना-जेना नजदीक आबि रहल अछि , तेना-तेना  राजनीतिक सरगर्मी तेज भेल जा रहल अछि ।
एहनमे नरेन्द्र मोदी मुद्दापर दूनु पार्टीमे मतभेदसँ मामिला बिगड़ि सकैत अछि ।
 बीजेपीकेँ मानु तऽ ओ कहैत अछि ककरासँ प्रचार कराबी आ नहि ई पार्टी तय करत ।
 मुदा जेडीयूकेँ साफ कहब अछि जे एहिसँ गठबंधनपर असरि पड़ि सकैत अछि ।
ओना मुख्यमंत्री जी दिल्लीमे पत्रकार सभसँ ई कहलखिन्ह जे मोदी जी बिहार नहि अयताह ।
 एहिसँ बीजेपी खेमामे हलचल अछि ।
 नीतीश जी पार्टीक रणनीतिपर चर्चा करय लेल दिल्लीमे कय टा नेतासँ भेँट-मुलाकात कयलखिन्ह ।
बिहारमे चुनावक हिसाबसँ देखल जाय तऽ अल्पसंख्यक वोटर कतोक सीटपर निर्णायक भूमिका निभाबैत अछि ।
 मिथिलामे देखल जाय तऽ पूर्णिया , कटिहार , किशनगंज , भागलपुरमे मुस्लिम वोटर काफी तादादमे छथिन्ह ।
नीतीश जीकेँ एहि बातक डर छनि जे जँ मोदी बिहारमे प्रचार लेल अयलाह तऽ एकर असर गठबंधनक वोटपर पड़ि सकैत अछि आओर अल्पसंख्यक वोट काँग्रेस आ आरजेडीकेँ तरफ जा सकैत अछि ।
मुख्यमंत्री बनयके दिनसँ नीतीश जी अपन छविकेँ लऽ कऽ बड़ सतर्कता बरैत रहल छथिन्ह ।
 ओ बीजेपीकेँ कहिओ हावी नहि होय देलखिन्ह ।
 दलित आओर अल्पसंख्यककेँ लेल कय टा कार्यक्रम चलैलखिन्ह ; योजना बनओलाखिन्ह ।
नीतीश नहि चाहय छथिन्ह जे पाँच साल धरि जाहि इमेजकेँ बना कऽ रखने छथिन्ह ओ एक पलमे मोदीकेँ अयलासँ टूटय ।
 जाहि वोट बैंकक लेल ओ एतेक परिश्रम कयलाह ओ मोदीक कारण दोसर ठाम घसैकि जाय ।
   → नव दिल्ली , २७ अगस्त २०१० ।
 साहित्य अकादेमी प्रमुख रचनाकार चन्द्रनाथ मिश्र 'अमर ' ( मैथिली ) , केदारनाथ सिंह ( हिंदी ) आ खुशवंत सिंह ( अंग्रेजी )केँ फेलो चुनलक अछि ।
 एहि ठाम जारी विज्ञप्तिमे कहल गेल अछि जे साहित्य अकादेमीकेर अध्यक्ष सुनील गंगोपाध्यायकेर अध्यक्षतामे भेल आम परिषदक बैसारमे ई निर्णय लेल गेल ।
 साहित्य अकादमीकेर फेलो चुनल जायब बहुत बेसी सम्मानकेर विषय अछि ।
 एक बेरमे मात्र २१ गोट लोककेँ ई सम्मान भेटैत छैक ।
 ई सम्मान ' अमर साहित्य 'केर रचनाकार हेतु सुरक्षित अछि ।
 एहि ठाम एक टा कार्यक्रममे अमर जीक संगहि समस्त चयनित फेलोलोकनिकेँ ताम्र फलक ओ शाल प्रदान कऽ सम्मानित कयल जायत ।
 	नवकृष्ण ऐहिक → किर्र किर्र फोनक घंटी टिटिआई लागल ।
 दफ्तरमे काजक बीच कोनो फोन आबैत अछि तऽ मन खिसिआ जाइत अछि ।
 ओना आइ भोरेसँ मूड खराब अछि ।
 बाबू जी शादीकेँ बात चला टेंशन दऽ देलाह ।
 देखलहुँ तऽ फेर बाबू जीकेँ फोन छल ।
 ई आइ हुनकर पाँचम फोन छल ।
 पूछलियन्हि बाबू जी !
आब की ?
कहय लगलाह बौआ जँ कोनो बात छै तऽ बता दिअ ।
 हम सभ तैयार छी ।
 मायके सेहो कोनो परेशानी नहि छै ।
 माय एडडस्ट कऽ लेथिन्ह ।
 जतय तोहर मर्जी ओतय हमर सभक मर्जी ।
 बस सभ किछु नीकसँ भऽ जयबाक चाही ।
 तोँ कोनो चिंता नहि करिहऽ , हम सभ छी नहि ।
 शादीमे कोनो दिक्कत नहि अयतह ।
 हम बाबू जीकेँ कहैत-कहैत रहि गेलहुँ जे ओहन कोनो बात नहि छै जेहन अहाँ सभ सोचैत छी ।
 एहि ठाम ओहन कोनो चक्कर नहि छै ।
 मुदा बाबू जी मानय लेल तैयार नहि ।
 पंडित जी ई सभ टा बता एक टा नवका खुरपेँच लगा चलि गेलाह ।
 आब जखनसँ माय आओर बाबू जी पंडित जीक ई बात सुनलखिन्ह तखनसँ हुनका मनमे गुनधून-गुनधून करय लगलन्हि ।
 बेर-बेर फोन कऽ हमरासँ जानय चाहय छथिन्ह जे तोँ लड़कीकेँ नाम  , ओकर परिवारक बारेमे बताबह ; हम लड़कीकेँ परिवार बालासँ बात कऽ लेबय ।
 परेशान होयकेँ कोनो बात नहि छै ।
हम जानैय छलहुँ जे पंडित जी सभ किछु बता देने होयथिन्ह मुदा जाति-बिरादरीक बारेमे किछु नहि बतओने होयतिन्ह जाहि कारणसँ बाबू जी परेशान छथिन्ह ।
 जे कोन जातिक लड़की पसंद कयने अछि ; अपनासँ पैघकेँ होयत तऽ कोनो बात नहि , नहि तऽ गाम-घरमे नाक कटि जायत ।
 भने बाबूजी हमरा से नहि कहलाह मुदा हुनकर बेचैनी सभ किछु कहि रहल छल ।
एहन भेल जे ऑफिससँ डेरा अयलाक बाद सेहो बाबू जीक फोनसँ पाछाँ नहि छूटल ।
 हुनका मनमे घुच्च-पुच्ची जकाँ भऽ गेलन्हि ।
 जखन धरि हुनका हमर बातपर पूरासँ यकीन नहि भऽ जयतन्हि ओ हमरा फोन करैत रहथिन्ह ।
 ओ फेरसँ शुरू भऽ गेलाह ।
 कहय लगलाह जे जँ एहन कोनो बात छल तऽ पहिने कहने रहत ।
 हम बेकारे तोरा ओतेक दिनस शादीकेँ लेल परेशान कयने छलहुँ ।
 जँ पहिनेसँ पता रहैत तऽ दस ठाम कुटमैतिक लेल दौड़नेहो नहि रहतहुँ ।
आब हम बाबू जीकेँ की कहयन्हि ।
 हम हुनका कहैत-कहैत रहि गेलहुँ जे एहन कोनो बात नहि छै ।
 पंडित जीक बातमे कोनो सच्चाई नहि अछि ।
 ओ मानय लेल तैयार नहि ।
 हम हुनका कहलियन्हि जे अहाँ जाहि ठाम ठीक कऽ देब हम ओतय शादी कऽ लेब ।
 हमरा तरफसँ अहाँ निश्चिंत रहु ।
 अहाँकेँ हमरापर विश्वास अछि की नहि ।
 हम अहाँकेँ कहिओ डाउन नहि होय देब ।
 अहाँक पाग सभ दिन उठल रहत ।
 एहि ठाम कोनो लड़कीकेँ चक्कर नहि अछि ।
 जँ ओहन कोनो बात होयत तऽ सभसँ पहिने हम अहीँकेँ बतायब ।
 आब अहाँ बेफिक्र भऽ सुतु ।
 ई सभ पंडित जीकेँ लगायल आगि अछि ।
 असलमे पंडित जीकेँ तऽ पता छैन जे हम दिल्लीमे नीक कंपनीमे काज करय छी ; नीक पाइ मिलैत अछि ।
 माय गाम-घरमे सभकेँ हमर पठाओल फोटो-एलबम देखाबैते रहय छथिन्ह ।
 पंडित जी सेहो हमर कॉलेजक पढ़ाई-लिखाई बाला कय टा फोटो देखने छथिन्ह ।
 जाहिमे हम अपन संगी सभक संग छी ।
 कय टा फोटोमे संग पढ़य बाली लड़की सभ सेहो अछि ।
 कॉलेजक बात तऽ अहाँ सभ जनिते छी ।
 कोनो फोटोमे लड़की हमर कन्हापर हाथ रखने अछि तऽ कोनोमे डाँरमे ।
 ग्रुप फोटोग्राफीमे एहन होइत अछि ।
 आ फेर एहि ठामक महौल गामसँ एकदम भिन्न अछि ।
 हमरा लगैत अछि जे पंडित जी फोटोकेँ देखि समझने होयताह जे बच्चाकेँ लड़कीक संग कोनो चक्कर अछि  आओर पोथी-पतराकेँ संग फोटोक ज्ञान मिला विद्वता गांठि देने होयताह ।
 ओ तऽ चूड़ा-दही-चीनी खा फोंफ काटैत होयताह ।
 एहि ठाम हम बिछाओनपर करओट बदलि रहल छी ।
 आब अहीँ सभ बताउ हम की करी ।
मन भेल जे ओ पंडितबाकेँ पकड़ि कऽ गरा दबा दी ।
 खापड़िसँ कपार फोड़ि दी ।
 जतेक पोथी-पतरा अछि सभ छिन कऽ डबरामे फेकि दी ।
 धक्का मारि गामसँ बाहर बेला दी ।
 जँ गाममे रहितहुँ तऽ हजार टा बात कहितहुँ ।
 मुदा हम दिल्लीमे रहि पंडित जीकेँ की कऽ सकैत छी ।
 ओ पंडित सवा सय रुपैया दक्षिणाक चक्करमे बाबू जी आओर मायकेँ एहन मंत्र देलक जे हम घनचक्कर बनि गेलहुँ ।
जिनगीमे भारी तूफान आबि गेल ।
 सभ किछु उलट-पुलट भऽ गेल ।
 ऑफिसमे नबका प्रोजेक्टपर काज मिलल छल ।
 सोचय छलहुँ जे खूब मन लगा कऽ खूब नीकसँ करब तऽ बॉस खुश भऽ जयताह ।
 मुदा ई तऽ तेसरे भांगंटि लागि गेल ।
 आब कियाक कोनो काजमे मन लागत ।
असलमे भेल जे आइ बाबू जी हमर शादीकेँ बारेमे जानय लेल पंडित जीकेँ घर बजैलखिन्ह ।
 जन्मपत्री देखा हमर शादी-बिआहक बारेमे पूछलथिन्ह ।
 पंडित जी बाबू जीकेँ बतओलखिन्ह जे सभ किछु तऽ बड़ नीक अछि ।
 लड़की सेहो नीक मिलतन्हि सुन्दर , संस्कारी आओर सुशील मिलत ।
 अहाँक लड़का जकाँ लड़की सेहो खूब नाम कमयतीह ।
 नाम रौशन करतीह ।
 मुदा शादी तऽ लड़का अपनेसँ करत ।
 ई गप सुनतहिँ माय-बाबू जी सन्न ।
 किछु नहि फुरेलन्हि ।
→ अपन मैथिल बिहारी लोकक लेल छठि सभसँ पैघ पावनि अछि ।
 देश-विदेशमे रहय बाला लोक सभकेँ कोशिश रहय छनि जे कमसँ कम होली-दुर्गापूजा आओर छठिमे गाम अवश्य जाय ।
 जँ नहि तऽ कमसँ कम छठिमे तऽ गाम जायकेँ कोशिश जरूर करय छथिन्ह ।
शुरू-शुरूमे एहन होइत रहल ।
 छठिमे गाममे शादी-विआह जकाँ महौल रहैत छल ।
 सभ लोक कमसँ कम एको-दूओ दिनकेँ लेल गाम जरूर आबय-जाय छलखिन्ह ।
 मुदा आब लोक अपन काम-काजसँ एतेक बंहल छथिन्ह जे छठि पूजा धरिमे गाम नहि जा पाबय छथिन्ह ।
अहाँ एकरा लोकमे काम-काजक प्रति असुरक्षाक भावना , मंदी , महंगाई आओर बेरोजगारीक कारण परिवार चलाबकेँ टेंशन सेहो कहि सकय छी.  लोक पूरा परिवारक संग आबय-जायमे लागय बाला भारी खर्चकेँ ध्यानमे राखि गाम जायसँ बचय सेहो चाहय छथिन्ह ।
एक टा पैघ कारण आबय-जायमे बड़का परेशानी भेनाइ सेहो अछि ।
 कोनो गाड़ी  ट्रेनमे टिकट नहि मिलत ।
 बिहारक कोनो ट्रेन होय होली , गर्मी छुट्टी , दुर्गापूजा , दिवाली आओर छठिमे टिकट मिललापर लोक अपनाकेँ भाग्यशाली समझय छथिन्ह ।
आब तऽ लोक गाम-घर जायकेँ बदला दिल्ली , मुम्बई , पुणे , बंगलुरु आओर दोसर ठाम जतय रहय छथिन्ह ओतय सभ पावनि -तिहार मनाबय छथिन्ह ।
 आब अहाँकेँ दिल्ली , मुम्बईमे छठिक दिन कनिओ नहि लागत जे बिहारसँ बाहर छी ।
मेट्रो आ बड़का शहरमे छठि मनाबयकेँ अंदाज आओर नीक भऽ जाइत अछि ।
 आधुनिकताक पुट मिल जायत अछि एहिमे ।
 सभ दिन शहरमे रहय बाला बाल-बच्चा सालमे एक दिनक लेल पावनि-तिहार मनाबय लेल गाम जायसँ हिचकय छथिन्ह ।
शहरमे बनल-बनायल घाट मिल गेल ; संस्था सभक तरफसँ तैयार भऽ गेल ; स्वीमिंग पुलमे या फेर पार्कमे अस्थायी पोखरि टाइपकेँ बना देल जाइत अछि ।
 झार-झंकार लगि गेल ।
 सभ किछु चमचम भऽ जाइत अछि ।
 साफ-सफाईक कोनो झंझटि नहि ।
जखन कि गाममे नदी कात , पोखरि कात घाट बनाबय , नीपयकेँ झंझटि ।
 कतोक बेर घाटक लेल झगड़ा-झंझटि  आओर आइ-काल्हि मजदूर सभक पलायनक कारण जन सभ मिलनाइओ मुश्किल ।
 एहनमे लोक दू-चारि दिन लेल घर जा सेहो निश्चिंत नहि रहि पाबय छथिन्ह ।
आजुक लोक अपन परिवारक संग बाहरे रहय छथिन्ह तऽ हुनकर बाल-बच्चा , नेना- भुटका सभ ओहि ठामक रंगतमे रंगि चुकल रहय छथिन्ह ।
 आब जाहि ठाम रहय छथिन्ह ; ओ चाहय छथिन्ह ओहि ठाम पावनि-तिहार मनाबयकेँ एहनमे फँसि जाय छथिन्ह ओ सिंगल नोकरी करय बाला लोक , छात्र सभ , छोट परिवार बाला लोक जिनका ओहि ठाम छठि नहि होय छनि ।
 हुनका लेल छठि बस आओर दोसर पावनिक तरह गुजरि जाय छनि ।
 मन भेल तऽ बस कोनो घाटपर जा कऽ पूजा देखि कऽ चलि आबय छथिन्ह ।
दोसरकेँ की हम अपन गप कहब ई तऽ हमरो संग सेहे हाल अछि ।
 काल्हि सँझुका अरक अर्घ्यक समय दफ्तरमे छलहुँ ।
 भोरकामे नहि रहल गेल तऽ लगक एनटीपीसी कॉलोनी    छठिक शुभकामना हमर विआह   परदेसमे छठि        → मैथिली भाषाक आइ देश-दुनियाँमे कि हाल भऽ गेल अछि ई कहयकेँ गप नहि अछि ।
 देश-दुनिया तऽ छोड़ु मिथिलामे सेहो मैथिलीक हाल नीक नहि अछि ।
 बुढ़ बीमार लोक जकाँ कहुना कऽ दम लऽ रहल अछि ।
 रोजी-रोटीक कारण लोक मैथिलीसँ विमुख भऽ रहल छथिन्ह ।
 हमरा जेहन जे लोक बोलय जानय छथिन्ह लिखय नहि जानय छथिन्ह ।
 हम तऽ किछु कोशिश कऽ लैत छी ।
 सैकड़ो-हजारो एहन लोक छथिन्ह जे लिखयकेँ कोशिशो नहि करय छथिन्ह ।
मुदा आइ अहाँ बिहारक स्कूल-स्कूल कॉलेज-कॉलेज घुमि आउ ।
 विद्यार्थी सभ मैथिली नहि तऽ बोलय छथिन्ह आ नहि लिखय छथिन्ह ।
 क्लास आओर दसमे मैथिलीक पढाई होइत अछि ।
 मुदा विद्यार्थी सभ मैथिलीमे इंटरेस्ट नहि देखा रहल छथिन्ह ।
 बच्चासँ नेना-भुटकासँ मैथिली नहि पढ़य-लिखयकेँ कारण हुनका सभकेँ मैथिलीमे दिक्कत होय छनि  आओर परीक्षामे नंबरक मामिला होइत अछि ।
 नीकसँ नहि लिखब तऽ नीक नंबर नहि मिलत ।
 नीक ग्रेड नहि मिलत ।
एहनमे विद्यार्थी सभ मैथिली विषय लेबयसँ सेहो हिचकय छथिन्ह ।
 कोर्सक किताबोमे कहानी धरि तऽ ठीक रहय छनि ।
 मुदा जखन दोसर चीजक बात आबय छनि तऽ विद्यार्थी सभ फँसि जाय छथिन्ह ।
 समझयमे दिक्कत होय छनि ।
 एहनमे ओ सोचय छथिन्ह कियाक रिस्क लेल जाय ।
 जे पहिनेसँ पढ़ने छी सेहे कियाक नहि पढ़ल जाय ।
 ओना लोक कहय छथिन्ह जे मैथिलीमे नीक नंबर मिलय छै ।
 मुदा बिनु लिखने नंबर कोना मिलत ।
ई तऽ भेल विद्यार्थीक गप ।
 शहरक बात छोड़ू आब गाम-गाम , टोला-टोलामे पब्लिक स्कूल खुलि गेल अछि ।
 सभ ठाम अँग्रेजीमे पढ़ाई भऽ रहल अछि ।
 अँग्रेजी बाजनाइ मस्ट भऽ गेल अछि ।
 गाम सभमे हिन्दी बाजयकेँ छूट देल जा रहल अछि ।
 एहनमे बच्चामे माय-बाबू जी सभ सेहो हिन्दी , अँग्रेजीये बाजयकेँ कोशिश करय छथिन्ह ।
 बच्चाक करियर देखब की मैथिली !
मैथिली बाजिओक की करताह ?
नहि कोनो बोर्ड-बैनर , नहि कोनो सिनेमा , नहि कोनो पेपर-अखबार आबैत अछि जाहिमे मैथिलीक काज पड़त ।
 ओ मैथिली बाजि कऽ अपन लहजा खराब नहि करय चाहय छथिन्ह ।
 पेपर-मैगजीन , टीवी चैनल , किताबक दर्शन मुश्किल भऽ गेल अछि मिथिलामे ।
 मैथिलीक काज आब विद्यापति समारोह टामे रहि गेल अछि ।
अहाँ बंगाल जाउ सभ किछु बंगालीमे मिलत ।
 साउथमे जाउ सभ किछु तमिल , तेलगु , मलयालममे मिलत ; महाराष्ट्रमे जाउ सभ मराठीमे मिलत ; पंजाब जाउ सभ किछु पंजाबीमे मिलत  नेपाल जाउ सभ किछु नेपालीमे मिलत ।
 सभ किछु , स्टेशनक नाम , रेलगाड़ीक जानकारी , सरकारी कामकाज , पेपर-मैगजीन , टीवी चैनल , किताब सभ किछु ओतयकेँ भाषामे मुदा मिथिलामे आउ कतहुँसँ पता नहि चलत जे मिथिलामे छी ।
 किछु मैथिलीमे नहि ।
 दू-चारि-दस लोक टूटल-फूटल मैथिली बाजय बाला जरूर मिल जयताह ।
 ई लोक नीति निर्धारक श्रेणीमे नहि आबय छथिन्ह ।
 मुदा जे नीति-निर्धारक श्रेणीमे आबय छथिन्ह बस वोट लेबयकेँ टाइम थापड़ि बजबाबय लेल मैथिलीमे भाषणबाजी करय छथिन्ह ।
 ई मैथिली प्रेम नहि मैथिलीक शोषण अछि ।
जखन पूरा मिथिलामे एको टा ढंगक मैथिली अखबार नहि अछि ; पत्रिका नहि अछि ; टीवी नहि अछि ; दस दोकान खोजलापर एकमे दू-चारिटा मैथिली किताब मिलैत अछि ।
 कोनो पोस्टर , दिशा-निर्देशक , निर्देश , कामकाज मैथिलीमे नहि अछि ।
तखन बेकारे नइॅ मैथिली आओर मिथिला राज्य लेल कूदय-फानय छी ।
 एहनमे सिर्फ मिथिला राज्यक नामपर राजनीति करय बाला अहाँपर इमोशनल अत्याचार कऽ रहल छथि ।
मिथिला राज्यक माँग करय बालाकेँ मिथिलाकेँ विकाससँ कोनो लेना-देना नहि छनि ।
 बस ओ लोककेँ मिथिला-मैथिलीक नामपर बरगलाबय छथिन्ह ।
 हुनकर शोषण करय छथिन्ह ।
 हुनका बीच अपन राजनीति चमकाबय छथिन्ह ।
 अपन भाई-भतीजाकेँ बढावा दय छथिन्ह ।
 पार्टीक नेता सभकेँ ई बताबयकेँ कोशिश करय छथिन्ह जे देखु हमर मैथिल लोकपर कतेक पकड़ अछि ।
 देखु हमरा लग कतेक वोट अछि ।
मैथिलीकेँ गर्तमे लऽ जायकेँ लेल मैथिली साहित्यकार सभ सेहो कम जिम्मेदार नहि छथिन्ह ।
 हुनका सभक कोशिश कहुना अपन किताब छपय ; लाइब्रेरीकेँ लेल ओकर खरीदारी होय  आओर कहुना कोनो अवार्डक लेल सेलेक्शन होय ।
 अकादेमी आओर दस तरहक अवार्ड पा अपनेमे फुलैत रहय छथि ।
 मुदा हिनका सभकेँ ई चिंता नहि रहय छनि जे मैथिली , मिथिला कोना आगाँ बढ़त ?
बस भाषणबाजी ।
जँ मिथिलाक साहित्यकार , कवि , उपन्यासकार , मैथिल विद्वान मैथिलीक विकासक लेल दिन-राति एक कयने रहितथिन्ह तऽ मैथिलीक ई हाल नहि रहैत ।
 मुदा हुनका एहि सभसँ कोनो फर्क नहि पड़य छनि ।
 पुरस्कार मिल गेल जय गंगा ।
 ई कहिओ सुनलहुँ जे फनां साहित्यकार मैथिलीक पढ़ाई नहि होयकेँ कारण मैथिलीकेँ लोक सेवा आयोगसँ हटाबयकेँ कारण अवार्ड लेयसँ इनकार कयने होयतिन्ह ?
नहि कोनो ढंगकेर पत्रिका निकालय छथिन्ह आ नहि कोनो अखबार ।
 बस सरकारी आयोगमे शामिल होयकेँ , कुर्सी पाबयकेँ जोगाड़मे रहय छथिन्ह ।
 मैथिलीक किताब लिखबो करय छथिन्ह तऽ के पढ़य छनि हिनका ?
कोन आधारपर पुरस्कार मिल जाय छनि हिनका सभकेँ ?
जखन मिथिलामे मैथिलीक किताब सभ मिलते नहि अछि , लोक पढ़िते नहि अछि तखन दू-चारि लोककेँ पढ़ला-लिखला , चुनलापर अवार्ड पाबि जाय छथि ।
हिनका सभकेँ मैथिलीक विकासक लेल , बढ़ावाकेँ लेल आगाँ आबय पड़तन्हि ; नहि तऽ किछु दिनक बाद लोक एहिपर एतराज उठाबयकेँ शुरू कऽ देथिन्ह जे हिनका कोन आधारपर अवार्ड देल जा रहल छनि ?
कतेक लोक पढ़लक ।
 मैथिलीक पाठकक संख्या कतेक अछि ।
 किताबक कतेक प्रति बिकल , कतेक लाइब्रेरीमे गेल , कतेक दोकानसँ बिकल ?
एहन नहि होय जे किछु साहित्यकार सभ अपनेमे मिल साहित्यकारक सलेक्शन करताह आओर अपने गिनल-चुनल लोकमे अवार्ड बाँटताह ।
 अंधा बाँटय रेवड़ी बाला हाल एहिमे नहि होयबाक चाही ।
 एकर ध्यान राखयकेँ जरूरत अछि ।
 जँ ऐना भेल तऽ किछु दिन बाद इहो सुनय लेल मिल सकैत अछि जे मैथिलीमे आब कोनो अवार्ड नहि देल जायत ।
अखन जनगणना चलि रहल अछि ।
 किछु दिनक बाद पता चलि जायत जे मैथिली मातृभाषा लिखाबय बालाक संख्या बढ़ल आ कमल अछि ।
 बढ़ल तऽ नीक घटल तऽ मिथिला , मैथिलीकेँ लऽ कऽ राजनीति चलाबय बालाकेँ एक टा जोरक झटका लगतन्हि ।
 अहाँ सभकेँ की लगैत अछि कि मैथिलीक विकासक लेल साहित्यकार सही योगदान कऽ रहल छथिन्ह ?
की मिथिला राज्यक माँग करय बाला सही अछि ?
की हिनका सभकेँ अपन राजनीतिकेँ छोड़ि मैथिली-मिथिलाक कनिओ चिंता छनि ?
जँ छनि तऽ अखन धरि पूरा मिथिलामे मैथिलीमे लिखल कोनो चीजकेँ दर्शन कियाक नहि होइत अछि ?
अहाँ एकर जवाब दयकेँ आओर राजनीति करय बालासँ पूछयकेँ कोशिश करब ।
 धन्यवाद ।
 → मधुबनी जिलाक परिणाम कुल : जदयू – भाजपा – राजद – मधुबनी .  रामदेव महतो – भाजपा – .  नैयर आजम – राजद –  बाबूबरही विधानसभा क्षेत्र .  उमाकांत यादव - राजद – .  कपिलदेव कामत – जदयू –  बिस्फी विधानसभा क्षेत्र .  डॉ.  फैयाज अहमद - राजद – .  हरिभूषण ठाकुर बचौल – जदयू –  झंझारपुर विधानसभा क्षेत्र .  नीतीश मिश्र – जदयू – .  जगत नारायण सिंह- राजद –  फुलपरास विधानसभा क्षेत्र .  गुलजार देवी - जदयू – .  वीरेन्द्र चौधरी - राजद –  लौकहा विधानसभा क्षेत्र .  हरि प्रसाद साह - जदयू – .  चित्तरंजन यादव – राजद –  हरलाखी विधानसभा क्षेत्र .  शालीग्राम यादव – जदयू – .  राम नरेश पांडेय – माकपा –  बेनीपट्टी विधानसभा क्षेत्र .  विनोद नारायण झा - भाजपा – .  महेश चंद्र सिंह ऊर्फ सज्जन सिंह – लोजपा –  खजौली विधानसभा क्षेत्र .  अरुण शंकर प्रसाद - भाजपा – जीतलाह – .  सीताराम यादव – राजद –  राजनगर विधानसभा क्षेत्र .  राम लखन राम ' रमण ' – राजद – .  रामप्रीत पासवान – भाजपा – → मुख्यमंत्री नीतीश कुमारक परीक्षाक पहिल पेपर आइ अछि ।
